<?xml version="1.0" encoding="UTF-8"?>
<document>
<type>mainstream</type>
<forum>http://www.metronieuws.nl/rss/nieuws/rss.xml</forum>
<forum_title>metronieuws.nl - Nieuws</forum_title>
<discussion_title>Op weg naar een nieuwe Sensation</discussion_title>
<language>dutch</language>
<gmt_offset></gmt_offset>
<topic_url>http://www.metronieuws.nl/nieuws/showbizz/2016/04/op-weg-naar-een-nieuwe-sensation</topic_url>
<topic_text>
Op weg naar een nieuwe Sensation 25 april 2016 om 20:45 door Mario Wisse Beeld van Sensation: The Legacy, de vijftienjarige jubileum-editie van vorig jaar./Foto: Nico Alsemgeest 
Een interview met de harde kern van ID&amp;T over Sensation: Angels and Demons. 
De bedrijfsruimte van ID&amp;T ademt dancegeschiedenis. Bij de receptie staat een borstbeeld van Miles Stutterheim, één van de grote namen van ID&amp;T uit de beginjaren, die in september 2000 op 24-jarige leeftijd verongelukte met zijn Porsche. Overal in de gangen en kantoorruimtes hangen metershoge foto’s van de spectaculaire en vaak prachtig aangeklede dance-evenementen die de Amsterdamse dancefeest- en festivalfabriek sinds 1992 over de hele wereld organiseert. 
Momenteel is een ploeg mensen de puntjes op de i aan het zetten van Sensation: Angels and Demons, dat op 2 juli in de Amsterdam Arena losbarst. Bijna niemand die op één van de vijftien vorige edities Sensation uit zijn dak stond te gaan, zal er aan hebben gedacht, maar aan een feest als Sensation wordt een jaar lang keihard gewerkt. Sterker nog: de voorbereidingen voor Sensation 2016 begonnen al vóór Sensation 2015. En Brenda Munsterman (General Manager van ID&amp;T), Eric Keijer (Event Manager), Sander Vermeulen (Creative Director) en Olga Zegers (Music Director) hebben op het moment dat de Metro-verslaggever binnenstapt al een eerste vergadering over Sensation 2017 achter de kiezen. Peren en kwartjes 
„Je moet er vroeg bij zijn, want je wilt elk jaar weer over de vorige editie heen”, stelt Keijer. „Als het thema bijvoorbeeld peren is, kun je alvast goed om je heen kijken en inspiratie opdoen met die peren in het achterhoofd”, zegt Vermeulen, wijzend naar twee peren die op de vergadertafel liggen. „Als je dat thema pas in oktober bedenkt, heb je al drie maanden lang geen peren gezien. Maar soms gaat het niet zoals het hoort te gaan. Dit jaar viel het kwartje later.” 
Het thema is dit jaar overigens geen peren maar Angels and Demons, met als dresscode ‘black and white’. “Iedereen heeft een engeltje en een duiveltje op zijn schouder, de ene keer kies je voor het engeltje en de andere keer voor het duiveltje”, verklaart Keijer. „De bedoeling is dat de ene helft van het stadion in het wit gekleed en de andere in het zwart binnenkomt. Dat is een logistieke uitdaging.” 
De blik in zijn ogen verraadt dat hij misschien wel eerst ‘logistieke nachtmerrie’ wilde zeggen. Bij ID&amp;T zijn ze echter niet voor een kleintje vervaard, door de jaren heen werd werkelijk alles, van watervallen tot hydraulische armen, uit de kast getrokken om Sensation tot een visueel spektakel te maken. Keijer wil trouwens even een misverstand uit de weg ruimen: het zinnetje ‘dress in black or white’ op het affiche van Sensation 2016 slaat puur op het kledingvoorschrift en betekent níet dat Sensation Black terug is. Sensation borduurt nog altijd voort op Sensation White, met de nadruk op trance dus.” Handen vol 
Het thema, de aankleding, de marketing, de beveiliging en de line-up, het is nog maar een greep uit het scala van onderdelen waar Munsterman, Keijer, Vermeulen en Zegers de handen vol aan hebben. Zegers, verantwoordelijk voor de muziek, benadrukt dat het samenstellen van het muzikale programma van Sensation iets heel anders is dan dat van bijvoorbeeld Mysteryland, waarvan ze line-up ook verzorgt. „Sensations is geen festival. Op een festival zijn meerdere stages en komt het publiek ook voor losse acts. Sensation is een feest waar iedereen iedereen hetzelfde beleeft en iedereen hetzelfde mee naar huis neemt. Er moet dus echt een opbouw in zitten.” Qua opbouw en namen zit Sensation: Angels and Demons goed in elkaar, zo verzekert ze. Voor namen moeten we echter nog een week of drie wachten. Ander level 
Duncan Stutterheim, één van de oprichters van ID&amp;T en broer van Miles, verliet nog niet zo lang geleden het bedrijf omdat hij het gevoel met de dancewereld een beetje kwijt was. De mensen die hier voor me zitten hebben daar nog geen last van. Vermeulen: „Duncan werkte op een ander level in het bedrijf, hij was de laatste tijd vooral veel aan het vergaderen.” Keijer: „Ja, we missen hem soms. Net zoals Miles nog steeds gemist wordt.”
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.metronieuws.nl/nieuws/showbizz/2016/04/op-weg-naar-een-nieuwe-sensation</post_url>
<post_date>20160425</post_date>
<post_time>1845</post_time>
<username>Mario Wisse</username>
<post>
Op weg naar een nieuwe Sensation 25 april 2016 om 20:45 door Mario Wisse Beeld van Sensation: The Legacy, de vijftienjarige jubileum-editie van vorig jaar./Foto: Nico Alsemgeest 
Een interview met de harde kern van ID&amp;T over Sensation: Angels and Demons. 
De bedrijfsruimte van ID&amp;T ademt dancegeschiedenis. Bij de receptie staat een borstbeeld van Miles Stutterheim, één van de grote namen van ID&amp;T uit de beginjaren, die in september 2000 op 24-jarige leeftijd verongelukte met zijn Porsche. Overal in de gangen en kantoorruimtes hangen metershoge foto’s van de spectaculaire en vaak prachtig aangeklede dance-evenementen die de Amsterdamse dancefeest- en festivalfabriek sinds 1992 over de hele wereld organiseert. 
Momenteel is een ploeg mensen de puntjes op de i aan het zetten van Sensation: Angels and Demons, dat op 2 juli in de Amsterdam Arena losbarst. Bijna niemand die op één van de vijftien vorige edities Sensation uit zijn dak stond te gaan, zal er aan hebben gedacht, maar aan een feest als Sensation wordt een jaar lang keihard gewerkt. Sterker nog: de voorbereidingen voor Sensation 2016 begonnen al vóór Sensation 2015. En Brenda Munsterman (General Manager van ID&amp;T), Eric Keijer (Event Manager), Sander Vermeulen (Creative Director) en Olga Zegers (Music Director) hebben op het moment dat de Metro-verslaggever binnenstapt al een eerste vergadering over Sensation 2017 achter de kiezen. Peren en kwartjes 
„Je moet er vroeg bij zijn, want je wilt elk jaar weer over de vorige editie heen”, stelt Keijer. „Als het thema bijvoorbeeld peren is, kun je alvast goed om je heen kijken en inspiratie opdoen met die peren in het achterhoofd”, zegt Vermeulen, wijzend naar twee peren die op de vergadertafel liggen. „Als je dat thema pas in oktober bedenkt, heb je al drie maanden lang geen peren gezien. Maar soms gaat het niet zoals het hoort te gaan. Dit jaar viel het kwartje later.” 
Het thema is dit jaar overigens geen peren maar Angels and Demons, met als dresscode ‘black and white’. “Iedereen heeft een engeltje en een duiveltje op zijn schouder, de ene keer kies je voor het engeltje en de andere keer voor het duiveltje”, verklaart Keijer. „De bedoeling is dat de ene helft van het stadion in het wit gekleed en de andere in het zwart binnenkomt. Dat is een logistieke uitdaging.” 
De blik in zijn ogen verraadt dat hij misschien wel eerst ‘logistieke nachtmerrie’ wilde zeggen. Bij ID&amp;T zijn ze echter niet voor een kleintje vervaard, door de jaren heen werd werkelijk alles, van watervallen tot hydraulische armen, uit de kast getrokken om Sensation tot een visueel spektakel te maken. Keijer wil trouwens even een misverstand uit de weg ruimen: het zinnetje ‘dress in black or white’ op het affiche van Sensation 2016 slaat puur op het kledingvoorschrift en betekent níet dat Sensation Black terug is. Sensation borduurt nog altijd voort op Sensation White, met de nadruk op trance dus.” Handen vol 
Het thema, de aankleding, de marketing, de beveiliging en de line-up, het is nog maar een greep uit het scala van onderdelen waar Munsterman, Keijer, Vermeulen en Zegers de handen vol aan hebben. Zegers, verantwoordelijk voor de muziek, benadrukt dat het samenstellen van het muzikale programma van Sensation iets heel anders is dan dat van bijvoorbeeld Mysteryland, waarvan ze line-up ook verzorgt. „Sensations is geen festival. Op een festival zijn meerdere stages en komt het publiek ook voor losse acts. Sensation is een feest waar iedereen iedereen hetzelfde beleeft en iedereen hetzelfde mee naar huis neemt. Er moet dus echt een opbouw in zitten.” Qua opbouw en namen zit Sensation: Angels and Demons goed in elkaar, zo verzekert ze. Voor namen moeten we echter nog een week of drie wachten. Ander level 
Duncan Stutterheim, één van de oprichters van ID&amp;T en broer van Miles, verliet nog niet zo lang geleden het bedrijf omdat hij het gevoel met de dancewereld een beetje kwijt was. De mensen die hier voor me zitten hebben daar nog geen last van. Vermeulen: „Duncan werkte op een ander level in het bedrijf, hij was de laatste tijd vooral veel aan het vergaderen.” Keijer: „Ja, we missen hem soms. Net zoals Miles nog steeds gemist wordt.”
</post>
<signature>

</signature>
<external_links>

</external_links>
<country>NL</country>
<main_image>http://metronieuws.tcdn.nl/field/image/67589e39f8779b72c35bec708126e038-1461608128.jpg</main_image>
</document>
