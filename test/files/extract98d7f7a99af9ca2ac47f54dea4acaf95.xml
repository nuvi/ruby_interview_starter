<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Danıştay onadı: Mesai arkadaşının dedikodusunu yapana kötü haber</discussion_title>
<language>turkish</language>
<gmt_offset></gmt_offset>
<topic_url>http://www.hukukihaber.net/dinlence/danistay-onadi-mesai-arkadasinin-dedikodusunu-yapana-kotu-haber-h74621.html</topic_url>
<topic_text>
Vergilerimiz nereye gidiyor? Danıştay onadı: Mesai arkadaşının dedikodusunu yapana kötü haber Görev yaptığı hastanede, bir kadın personel hakkında dedikodu yaydığı iddia edilen doktora aylıktan kesme cezası verildi. Doktor, bunun üzerine Danıştay’ın kapısını çaldı. Dosyayı inceleyen Danıştay, mahkeme kararında hukuka aykırılık bulunmadığına hükmet Görev yaptığı hastanede, bir bayan personelin ahlaki zaafları olduğu yönündeki dedikoduyu yaydığı iddia edilen uzman doktora aylıktan kesme cezası verildi. 25 Nisan 2016 Pazartesi 12:36 
Cezanın iptalini isteyen doktora mahkemeden kötü haber geldi: “Bayan personel üzerinde ahlaki anlamda psikolojik baskı uygulanmış, davacı doktor da söz konusu eyleme iştirak etmiştir:” Kamu hastanesinde, bir kadın personelin ahlaki zaafları olduğu yönünde dedikodu yaydığı ileri sürülen uzman doktora emsal teşkil edecek bir ceza verildi. Davaya konu olan olay, 2011 yılında yaşandı. Söz konusu hastane çalışanları arasında, kadın bir personel hakkında ahlaki noktada değişik söylentiler yayıldı. Kadın personel, dedikodular karşısında hastane yönetimine şikâyette bulundu. Bunun üzerine başlatılan soruşturma kapsamında aralarında bir doktorun da bulunduğu bazı çalışanlara 657 Sayılı Devlet Memurları Kanunu’nun 125 C (ı) maddesi uyarınca 1/8 oranında aylıktan kesme cezası verildi. ‘Hizmet içinde Devlet memurunun itibar ve güven duygusunu sarsacak nitelikte davranışlarda bulunmak’la suçlanan uzman doktor, cezanın iptali istemiyle idare mahkemesine dava açtı. Kurumda görev yapan bir kadın hakkında ‘ahlaki noktada değişik söylentiler olduğu izlenimi uyandıracak şekilde konuşmalar yapıldığı’na dikkat çeken mahkeme emsal bir karara imza attı. Doktorun başvurusunu reddeden mahkeme, yayılan dedikodu ile kadın personel üzerinde ahlaki anlamda psikolojik baskı uygulandığını vurguladı. Davacı doktorun da söz konusu eyleme iştirak ettiğine dikkat çekti. Emsal teşkil edecek Davacı doktor, idare mahkemesinin kararını temyiz etti. Dava dosyasını inceleyen Danıştay 12. Dairesi, mahkeme kararında hukuka aykırılık bulunmadığına hükmetti. Dava sürecini değerlendiren Avukat İsmet Özcan da kararın emsal teşkil edeceğini söyledi ve ekledi: “Dedikodu, maalesef kamu kurumlarında ya da özel şirketlerde çok karşılaşılan bir durum. Danıştay’ın bu kararıyla artık işyerinde arkadaşının dedikodusunu yapan kişiler cezasız kalmayacaktır.” 1 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.hukukihaber.net/dinlence/danistay-onadi-mesai-arkadasinin-dedikodusunu-yapana-kotu-haber-h74621.html</post_url>
<post_date>20160425</post_date>
<post_time></post_time>
<username>Hukuk</username>
<post>
Vergilerimiz nereye gidiyor? Danıştay onadı: Mesai arkadaşının dedikodusunu yapana kötü haber Görev yaptığı hastanede, bir kadın personel hakkında dedikodu yaydığı iddia edilen doktora aylıktan kesme cezası verildi. Doktor, bunun üzerine Danıştay’ın kapısını çaldı. Dosyayı inceleyen Danıştay, mahkeme kararında hukuka aykırılık bulunmadığına hükmet Görev yaptığı hastanede, bir bayan personelin ahlaki zaafları olduğu yönündeki dedikoduyu yaydığı iddia edilen uzman doktora aylıktan kesme cezası verildi. 25 Nisan 2016 Pazartesi 12:36 
Cezanın iptalini isteyen doktora mahkemeden kötü haber geldi: “Bayan personel üzerinde ahlaki anlamda psikolojik baskı uygulanmış, davacı doktor da söz konusu eyleme iştirak etmiştir:” Kamu hastanesinde, bir kadın personelin ahlaki zaafları olduğu yönünde dedikodu yaydığı ileri sürülen uzman doktora emsal teşkil edecek bir ceza verildi. Davaya konu olan olay, 2011 yılında yaşandı. Söz konusu hastane çalışanları arasında, kadın bir personel hakkında ahlaki noktada değişik söylentiler yayıldı. Kadın personel, dedikodular karşısında hastane yönetimine şikâyette bulundu. Bunun üzerine başlatılan soruşturma kapsamında aralarında bir doktorun da bulunduğu bazı çalışanlara 657 Sayılı Devlet Memurları Kanunu’nun 125 C (ı) maddesi uyarınca 1/8 oranında aylıktan kesme cezası verildi. ‘Hizmet içinde Devlet memurunun itibar ve güven duygusunu sarsacak nitelikte davranışlarda bulunmak’la suçlanan uzman doktor, cezanın iptali istemiyle idare mahkemesine dava açtı. Kurumda görev yapan bir kadın hakkında ‘ahlaki noktada değişik söylentiler olduğu izlenimi uyandıracak şekilde konuşmalar yapıldığı’na dikkat çeken mahkeme emsal bir karara imza attı. Doktorun başvurusunu reddeden mahkeme, yayılan dedikodu ile kadın personel üzerinde ahlaki anlamda psikolojik baskı uygulandığını vurguladı. Davacı doktorun da söz konusu eyleme iştirak ettiğine dikkat çekti. Emsal teşkil edecek Davacı doktor, idare mahkemesinin kararını temyiz etti. Dava dosyasını inceleyen Danıştay 12. Dairesi, mahkeme kararında hukuka aykırılık bulunmadığına hükmetti. Dava sürecini değerlendiren Avukat İsmet Özcan da kararın emsal teşkil edeceğini söyledi ve ekledi: “Dedikodu, maalesef kamu kurumlarında ya da özel şirketlerde çok karşılaşılan bir durum. Danıştay’ın bu kararıyla artık işyerinde arkadaşının dedikodusunu yapan kişiler cezasız kalmayacaktır.” 1 
</post>
<signature>

</signature>
<external_links>

</external_links>
<country>TR</country>
<main_image>http://www.hukukihaber.net/images/haberler/2016/04/danistay_onadi_mesai_arkadasinin_dedikodusunu_yapan_kotu_haber_h74621_e753c.jpg</main_image>
</document>
