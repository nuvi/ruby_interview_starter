<?xml version="1.0" encoding="UTF-8"?>
<document>
<type>mainstream</type>
<forum>http://irna.ir/fa/rss.aspx?kind=87</forum>
<forum_title>www.irna.ir</forum_title>
<discussion_title>كشورهاي مختلف براي توسعه روابط با ايران تلاش مي كنند</discussion_title>
<language>persian</language>
<gmt_offset></gmt_offset>
<topic_url>http://www.irna.ir/fa/News/82049581/</topic_url>
<topic_text>
سفير ايران در مقدونيه: كشورهاي مختلف براي توسعه روابط با ايران تلاش مي كنند بلگراد-ايرنا- سفير كشورمان در مقدونيه با اشاره به اينكه جمهوري اسلامي ايران جايگاه جديدي را در جامعه جهاني بدست آورده است، گفت: كشورهاي مختلف تلاش جديدي را براي توسعه روابط خود با ايران در پيش گرفته اند. به گزارش ايرنا، «سعيد صادق محمدي» در مصاحبه اي كه با آخرين شماره مجله گردشگري مقدونيه انجام داد با اشاره به روابط خوب تهران و اسكوپيه، افزود: يكي از راههايي كه مي تواند موجب افزايش تماس بين جمهوري اسلامي ايران و مقدونيه شود، حضور سفارتخانه در كشورهاي يكديگر و ارائه تسهيلات در صدور رواديد است. وي گفت: جمهوري اسلامي ايران جهت جذب گردشگران از كشورهاي مختلف براي اتباع بيش از 180 كشور رواديد گردشگري يك ماهه را جداي از سفارتخانه ها در مبادي ورودي فرودگاه ها و مرزهاي ورودي خود نيز صادر مي كند. سفير كشورمان در اسكوپيه همچنين اضافه كرد: سفارت جمهوري اسلامي ايران در مقدونيه براي علاقمندان سفر به ايران در كمتر از 48 ساعت رواديد گردشگري صادر مي كند در صورتيكه يك مانع عمده در سفر گردشگران ايراني به مقدونيه عدم فعاليت سفارت مقدونيه در ايران و پروسه نسبتا زمانبري است كه براي دريافت رواديد مقدونيه وجود دارد.وي در ادامه افزود: اميدواريم با توجه به اقداماتي كه در جريان است بتوانيم در آينده اي نزديك شاهد بازگشايي سفارت مقدونيه در تهران و تسريع در اين امر باشيم. وي به امكانات گردشگري مقدونيه اشاره كرد و گفت: مقدونيه كشوري است سرسبز، زيبا، برخوردار از جاذبه هاي گردشگري و با مردمي مهمان نواز، صميمي و گشاده رو و با توجه به اشتراكات فرهنگي و تاريخي كه ميان دو كشور وجود دارد اطمينان دارم علاقمندي بسيار بالايي براي سفر به مقدونيه در ميان ايرانيان وجود داشته باشد. وي، برقراري خط هوايي مستقيم ميان تهران و اسكوپيه را براي افزايش تعداد گردشگران ايراني به مقدونيه و همينطور براي ترانزيت مسافراني كه عازم ديگر كشورهاي اروپايي هستند بسيار مهم و تاثيرگذار دانست.صادق محمدي گفت: مقدونيه در ميان كشورهاي حوزه بالكان بويژه كشورهاي يوگسلاوي سابق بدليل تشابهات فرهنگي كه با ايران دارد از شانس بالاتري برخوردار است كه بتواند مركزي براي علاقمندان به فعاليت هاي اقتصادي و سرمايه گذاري و دروازه ورود تجار و بازرگانان ايراني به اروپا باشد. سفير كشورمان در اين رابطه افزود: تسهيلات و معافيت هاي مناسب ارائه شده از سوي دولت براي ثبت شركت و جذب سرمايه گذار و همچنين وجود موافقت نامه هاي اقتصادي و تعرفه هاي ترجيحي ميان مقدونيه و كشورهاي عضو اتحاديه اروپا مي تواند انگيزه بالايي براي حضور تجار ايراني كه بدنبال همكاري اقتصادي با اروپا هستند، باشد. اروپام**436**3404
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.irna.ir/fa/News/82049581/</post_url>
<post_date>20160425</post_date>
<post_time>2324</post_time>
<username></username>
<post>
سفير ايران در مقدونيه: كشورهاي مختلف براي توسعه روابط با ايران تلاش مي كنند بلگراد-ايرنا- سفير كشورمان در مقدونيه با اشاره به اينكه جمهوري اسلامي ايران جايگاه جديدي را در جامعه جهاني بدست آورده است، گفت: كشورهاي مختلف تلاش جديدي را براي توسعه روابط خود با ايران در پيش گرفته اند. به گزارش ايرنا، «سعيد صادق محمدي» در مصاحبه اي كه با آخرين شماره مجله گردشگري مقدونيه انجام داد با اشاره به روابط خوب تهران و اسكوپيه، افزود: يكي از راههايي كه مي تواند موجب افزايش تماس بين جمهوري اسلامي ايران و مقدونيه شود، حضور سفارتخانه در كشورهاي يكديگر و ارائه تسهيلات در صدور رواديد است. وي گفت: جمهوري اسلامي ايران جهت جذب گردشگران از كشورهاي مختلف براي اتباع بيش از 180 كشور رواديد گردشگري يك ماهه را جداي از سفارتخانه ها در مبادي ورودي فرودگاه ها و مرزهاي ورودي خود نيز صادر مي كند. سفير كشورمان در اسكوپيه همچنين اضافه كرد: سفارت جمهوري اسلامي ايران در مقدونيه براي علاقمندان سفر به ايران در كمتر از 48 ساعت رواديد گردشگري صادر مي كند در صورتيكه يك مانع عمده در سفر گردشگران ايراني به مقدونيه عدم فعاليت سفارت مقدونيه در ايران و پروسه نسبتا زمانبري است كه براي دريافت رواديد مقدونيه وجود دارد.وي در ادامه افزود: اميدواريم با توجه به اقداماتي كه در جريان است بتوانيم در آينده اي نزديك شاهد بازگشايي سفارت مقدونيه در تهران و تسريع در اين امر باشيم. وي به امكانات گردشگري مقدونيه اشاره كرد و گفت: مقدونيه كشوري است سرسبز، زيبا، برخوردار از جاذبه هاي گردشگري و با مردمي مهمان نواز، صميمي و گشاده رو و با توجه به اشتراكات فرهنگي و تاريخي كه ميان دو كشور وجود دارد اطمينان دارم علاقمندي بسيار بالايي براي سفر به مقدونيه در ميان ايرانيان وجود داشته باشد. وي، برقراري خط هوايي مستقيم ميان تهران و اسكوپيه را براي افزايش تعداد گردشگران ايراني به مقدونيه و همينطور براي ترانزيت مسافراني كه عازم ديگر كشورهاي اروپايي هستند بسيار مهم و تاثيرگذار دانست.صادق محمدي گفت: مقدونيه در ميان كشورهاي حوزه بالكان بويژه كشورهاي يوگسلاوي سابق بدليل تشابهات فرهنگي كه با ايران دارد از شانس بالاتري برخوردار است كه بتواند مركزي براي علاقمندان به فعاليت هاي اقتصادي و سرمايه گذاري و دروازه ورود تجار و بازرگانان ايراني به اروپا باشد. سفير كشورمان در اين رابطه افزود: تسهيلات و معافيت هاي مناسب ارائه شده از سوي دولت براي ثبت شركت و جذب سرمايه گذار و همچنين وجود موافقت نامه هاي اقتصادي و تعرفه هاي ترجيحي ميان مقدونيه و كشورهاي عضو اتحاديه اروپا مي تواند انگيزه بالايي براي حضور تجار ايراني كه بدنبال همكاري اقتصادي با اروپا هستند، باشد. اروپام**436**3404
</post>
<signature>

</signature>
<external_links>

</external_links>
<country>CZ</country>
<main_image></main_image>
</document>
