<?xml version="1.0" encoding="UTF-8"?>
<document>
<type>mainstream</type>
<forum>http://www.napi.hu/feed/mindencikk.xml</forum>
<forum_title>Napi.hu</forum_title>
<discussion_title>Nem lehet Paksról szavazni - az NVB visszadobta a népszavazási kérdést</discussion_title>
<language>hungarian</language>
<gmt_offset></gmt_offset>
<topic_url>http://www.napi.hu/magyar_gazdasag/nem_lehet_paksrol_szavazni_az_nvb_visszadobta_a_nepszavazasi_kerdest.613760.html</topic_url>
<topic_text>
Ajánlom 
A Párbeszéd Magyarországért Párt európai parlamenti képviselője által benyújtott kérdés így hangzik: &quot;Egyetért-e Ön azzal, hogy az Országgyűlés határozatban hívja fel a Kormányt a Magyarország Kormánya és az Oroszországi Föderáció Kormánya közötti nukleáris energia békés célú felhasználása terén folytatandó együttműködésről szóló Egyezmény megszüntetésének kezdeményezésére?&quot; 
Az NVB hétfői ülésén hozott döntésében az aláírásgyűjtő ív hitelesítését az alaptörvényre hivatkozva tagadta meg, amelynek rendelkezése szerint nem lehet országos népszavazást tartani nemzetközi szerződésbe foglalt kötelezettségről. A vitában Patyi András, az NVB elnöke emlékeztetett rá: Jávor Benedek korában már benyújtott egy hasonló tárgyú népszavazási kérdést, aminek a hitelesítését ugyancsak azért tagadott meg az NVB, mert nemzetközi szerződésbe ütközött. Ezt a döntést a Kúria is helybenhagyta. 
Az NVB egyhangú döntéssel tagadta meg az aláírásgyűjtő ív hitelesítését. Az NVB hitelesítést megtagadó határozata ellen 15 napon belül jogorvoslattal lehet élni a Kúriánál. A paksi atomerőmű bővítéséről szóló törvény 2014. február 12-én lépett hatályba. 
Jávor Benedek március 30-án, a kérdés benyújtásakor utalt arra: szándékosan fogalmazták a kérdést a kormány kvótareferendumos kérdéséhez hasonlóra. Azt mondta, miután az NVB hitelesítette a kormány kvótareferendum-kérdését, kíváncsian várja, kettős mércét alkalmaznak-e a nemzetközi kötelezettségvállalást érintő népszavazási kérdéseknél. 
Jávor Benedek először - Szigetvári Viktorral, az Együtt - a Korszakváltók Pártja társelnökével közösen - 2014 januárjában nyújtott be népszavazási kérdést ebben a témában, akkor a bizottság arra hivatkozva tagadta meg az aláírásgyűjtő ív hitelesítését, hogy nem lehet országos népszavazást tartani nemzetközi szerződésbe foglalt kötelezettségről.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.napi.hu/magyar_gazdasag/nem_lehet_paksrol_szavazni_az_nvb_visszadobta_a_nepszavazasi_kerdest.613760.html</post_url>
<post_date>20160425</post_date>
<post_time>1647</post_time>
<username></username>
<post>
Ajánlom 
A Párbeszéd Magyarországért Párt európai parlamenti képviselője által benyújtott kérdés így hangzik: &quot;Egyetért-e Ön azzal, hogy az Országgyűlés határozatban hívja fel a Kormányt a Magyarország Kormánya és az Oroszországi Föderáció Kormánya közötti nukleáris energia békés célú felhasználása terén folytatandó együttműködésről szóló Egyezmény megszüntetésének kezdeményezésére?&quot; 
Az NVB hétfői ülésén hozott döntésében az aláírásgyűjtő ív hitelesítését az alaptörvényre hivatkozva tagadta meg, amelynek rendelkezése szerint nem lehet országos népszavazást tartani nemzetközi szerződésbe foglalt kötelezettségről. A vitában Patyi András, az NVB elnöke emlékeztetett rá: Jávor Benedek korában már benyújtott egy hasonló tárgyú népszavazási kérdést, aminek a hitelesítését ugyancsak azért tagadott meg az NVB, mert nemzetközi szerződésbe ütközött. Ezt a döntést a Kúria is helybenhagyta. 
Az NVB egyhangú döntéssel tagadta meg az aláírásgyűjtő ív hitelesítését. Az NVB hitelesítést megtagadó határozata ellen 15 napon belül jogorvoslattal lehet élni a Kúriánál. A paksi atomerőmű bővítéséről szóló törvény 2014. február 12-én lépett hatályba. 
Jávor Benedek március 30-án, a kérdés benyújtásakor utalt arra: szándékosan fogalmazták a kérdést a kormány kvótareferendumos kérdéséhez hasonlóra. Azt mondta, miután az NVB hitelesítette a kormány kvótareferendum-kérdését, kíváncsian várja, kettős mércét alkalmaznak-e a nemzetközi kötelezettségvállalást érintő népszavazási kérdéseknél. 
Jávor Benedek először - Szigetvári Viktorral, az Együtt - a Korszakváltók Pártja társelnökével közösen - 2014 januárjában nyújtott be népszavazási kérdést ebben a témában, akkor a bizottság arra hivatkozva tagadta meg az aláírásgyűjtő ív hitelesítését, hogy nem lehet országos népszavazást tartani nemzetközi szerződésbe foglalt kötelezettségről.
</post>
<signature>

</signature>
<external_links>

</external_links>
<country>HU</country>
<main_image>http://www.napi.hu/fototar/fototar/201512/orig/image1449053779_cropped_16-9_at_1450205307.jpg/780/</main_image>
</document>
