<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Škrtel nebol šťastný z pobytu na lavičke, tvrdí tréner Klopp</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/futbal/clanok/1060392-skrtel-nebol-stastny-z-pobytu-na-lavicke-tvrdi-trener-klopp/</topic_url>
<topic_text>
Škrtel nebol šťastný z pobytu na lavičke, tvrdí tréner Klopp Autor: SITA, dnes 17:53 Škrtelova nádej na väčšiu minutáž nedávno vzrástla, keď pre dopingové podozrenie preventívne postavili bokom až do doriešenia prípadu Francúza Mamadoua Sakha. Martin Škrtel Foto: archívne, SITA/AP LIVERPOOL 25. apríla (WebNoviny.sk) - Kapitán slovenskej futbalovej reprezentácie Martin Škrtel sa po dlhodobejšom svalovom zranení zo zimného obdobia a následných menších výlukách akosi nevie dostať nazad do základnej jedenástky anglického prvoligového futbalového klubu FC Liverpool. &quot; Nebol šťastný z toho, že nezačínal proti Newcastlu, ale celkovo to vníma vyrovnane. Keď som sem prišiel, nebýval nejako indisponovaný. Mohol trénovať, hrať, oddychovať, potom sa však zranil. Vrátil sa, malé zranenie, návrat, malé zranenie, návrat, trochu fit... Ak ho však budeme potrebovať, môže hrať ,&quot; povedal nemecký tréner &quot;The Reds&quot; Jürgen Klopp, citoval ho napríklad web Daily Star.Škrtelova nádej na väčšiu minutáž nedávno vzrástla, keď pre dopingové podozrenie preventívne postavili bokom až do doriešenia prípadu Francúza Mamadoua Sakha. Stopérsku dvojicu v sobotu proti Newcastlu (2:2) však popri Chorvátovi Dejanovi Lovrenovi dotvoril Kolo Touré z Pobrežia Slonoviny. Navyše, v lete zrejme príde ako alternatíva do stredu obrany FCL Joël Matip z nemeckého Schalke 04 Gelsenkirchen. Spomenutý web pripomenul, že v kuloároch sa hovorí o možnom Slovákovom odchode inam, konkrétnou možnou adresou je taliansky Inter Miláno. Škrtel pribudol na Anfield v januári 2008 z ruského Zenitu Petrohrad. Liverpool sa najbližšie predstaví vo štvrtok o 21.05 h na pôde španielskeho tímu FC Villarreal v prvej časti dvojzápasovej konfrontácie v semifinále Európskej ligy. Tridsaťjedenročný handlovský rodák Škrtel sa po vystrábení z decembrového zranenia zadného stehenného svalu ocitol v základe jediný raz - 10. apríla v domácom zápase Premier League so Stoke City (4:1).
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/futbal/clanok/1060392-skrtel-nebol-stastny-z-pobytu-na-lavicke-tvrdi-trener-klopp/</post_url>
<post_date>20160425</post_date>
<post_time>1553</post_time>
<username></username>
<post>
Škrtel nebol šťastný z pobytu na lavičke, tvrdí tréner Klopp Autor: SITA, dnes 17:53 Škrtelova nádej na väčšiu minutáž nedávno vzrástla, keď pre dopingové podozrenie preventívne postavili bokom až do doriešenia prípadu Francúza Mamadoua Sakha. Martin Škrtel Foto: archívne, SITA/AP LIVERPOOL 25. apríla (WebNoviny.sk) - Kapitán slovenskej futbalovej reprezentácie Martin Škrtel sa po dlhodobejšom svalovom zranení zo zimného obdobia a následných menších výlukách akosi nevie dostať nazad do základnej jedenástky anglického prvoligového futbalového klubu FC Liverpool. &quot; Nebol šťastný z toho, že nezačínal proti Newcastlu, ale celkovo to vníma vyrovnane. Keď som sem prišiel, nebýval nejako indisponovaný. Mohol trénovať, hrať, oddychovať, potom sa však zranil. Vrátil sa, malé zranenie, návrat, malé zranenie, návrat, trochu fit... Ak ho však budeme potrebovať, môže hrať ,&quot; povedal nemecký tréner &quot;The Reds&quot; Jürgen Klopp, citoval ho napríklad web Daily Star.Škrtelova nádej na väčšiu minutáž nedávno vzrástla, keď pre dopingové podozrenie preventívne postavili bokom až do doriešenia prípadu Francúza Mamadoua Sakha. Stopérsku dvojicu v sobotu proti Newcastlu (2:2) však popri Chorvátovi Dejanovi Lovrenovi dotvoril Kolo Touré z Pobrežia Slonoviny. Navyše, v lete zrejme príde ako alternatíva do stredu obrany FCL Joël Matip z nemeckého Schalke 04 Gelsenkirchen. Spomenutý web pripomenul, že v kuloároch sa hovorí o možnom Slovákovom odchode inam, konkrétnou možnou adresou je taliansky Inter Miláno. Škrtel pribudol na Anfield v januári 2008 z ruského Zenitu Petrohrad. Liverpool sa najbližšie predstaví vo štvrtok o 21.05 h na pôde španielskeho tímu FC Villarreal v prvej časti dvojzápasovej konfrontácie v semifinále Európskej ligy. Tridsaťjedenročný handlovský rodák Škrtel sa po vystrábení z decembrového zranenia zadného stehenného svalu ocitol v základe jediný raz - 10. apríla v domácom zápase Premier League so Stoke City (4:1).
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/1494587/490x327/martin-skrtel.jpg</main_image>
</document>
