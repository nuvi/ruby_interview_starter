<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Pedagogiem sola par 200 līdz 300 eiro lielāku algu</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/ekonomika/45387_pedagogiem-sola-par-200-lidz-300-eiro-lielaku-algu</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma Pedagogiem sola par 200 līdz 300 eiro lielāku algu 
No 1.septembra skolu pedagogi saņems par 200 līdz 300 eiro vairāk nekā tagad, LNT sacīja izglītības un zinātnes ministrs Kārlis Šadurskis (V). 
Jau vēstīts, ka Izglītības un zinātnes ministrija šodien iepazīstinās sociālos un dialoga partnerus ar sagatavoto pedagogu atalgojuma modeli. Ministrs uzskata, ka kopumā ar finanšu resursiem, kas papildus ir pieejami, ir izdarīts labs darbs. Viņš arī ir pārliecināts, ka no valsts vēl papildu finansējumu šai reformai nevajadzēs. 
&quot;Papildu nauda radīsies no sistēmas iekšējās optimizācijas,&quot; teica Šadurskis. Vaicāts, kas būtu šīs iekšējās reformas, Šadurskis kā piemeru minēja teritoriju iedalīšanu piecos dažādos koeficientos. 
Šadurskis gan atzina, ka ne tik drīz šādas pozitīvas izmaiņas var gaidīt pirmsskolu pedagogi. Viņi izmaiņas varot gaidīt no 2017.gada 1.janvāra, ja valdībā tiks sekmīgi atrisināts jautājums par finanšu plūsmām, skaidroja ministrs. 
Tāpat vēl jāstrādā pie atalgojuma disproporcijas risināšanas starp skolām un augstskolām. 
Lūgts komentēt ideju atteikties no valsts finansētām brīvpusdienām 1.-4.klases skolēniem, lai tā vietā šo naudu novirzītu pirmsskolas pedagogu algu celšanai, Šadurskis pauda, ka šī nav atteikšanās no kāda uzdevuma, bet gan funkciju maiņa. 
&quot;Ēdināšana nav gluži izglītības funkcija,&quot; viņš norādīja, gan aicinot vecākus neuzraukties, jo brīvpusdienas bērniem jebkurā gadījumā būšot. Šadurskis arī akcentēja, ka ideja papildu naudu iegūt no proporcijas mainīšanas iedzīvotāju ienākuma nodokļa sadalē, vairs neesot aktuāla, jo tajā atklātas vairākas problēmas, piemēram, teritoriālā disproporcija. &quot;It kā to naudas masu varam iegūt, bet tā ir savādāk jāpārdala. Šodien es to negribētu virzīt tālāk, jo esam atklājuši problēmas,&quot; sacīja ministrs. 2016. gada 25. aprīlī plkst. 10:45
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/ekonomika/45387_pedagogiem-sola-par-200-lidz-300-eiro-lielaku-algu</post_url>
<post_date>20160425</post_date>
<post_time>0738</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma Pedagogiem sola par 200 līdz 300 eiro lielāku algu 
No 1.septembra skolu pedagogi saņems par 200 līdz 300 eiro vairāk nekā tagad, LNT sacīja izglītības un zinātnes ministrs Kārlis Šadurskis (V). 
Jau vēstīts, ka Izglītības un zinātnes ministrija šodien iepazīstinās sociālos un dialoga partnerus ar sagatavoto pedagogu atalgojuma modeli. Ministrs uzskata, ka kopumā ar finanšu resursiem, kas papildus ir pieejami, ir izdarīts labs darbs. Viņš arī ir pārliecināts, ka no valsts vēl papildu finansējumu šai reformai nevajadzēs. 
&quot;Papildu nauda radīsies no sistēmas iekšējās optimizācijas,&quot; teica Šadurskis. Vaicāts, kas būtu šīs iekšējās reformas, Šadurskis kā piemeru minēja teritoriju iedalīšanu piecos dažādos koeficientos. 
Šadurskis gan atzina, ka ne tik drīz šādas pozitīvas izmaiņas var gaidīt pirmsskolu pedagogi. Viņi izmaiņas varot gaidīt no 2017.gada 1.janvāra, ja valdībā tiks sekmīgi atrisināts jautājums par finanšu plūsmām, skaidroja ministrs. 
Tāpat vēl jāstrādā pie atalgojuma disproporcijas risināšanas starp skolām un augstskolām. 
Lūgts komentēt ideju atteikties no valsts finansētām brīvpusdienām 1.-4.klases skolēniem, lai tā vietā šo naudu novirzītu pirmsskolas pedagogu algu celšanai, Šadurskis pauda, ka šī nav atteikšanās no kāda uzdevuma, bet gan funkciju maiņa. 
&quot;Ēdināšana nav gluži izglītības funkcija,&quot; viņš norādīja, gan aicinot vecākus neuzraukties, jo brīvpusdienas bērniem jebkurā gadījumā būšot. Šadurskis arī akcentēja, ka ideja papildu naudu iegūt no proporcijas mainīšanas iedzīvotāju ienākuma nodokļa sadalē, vairs neesot aktuāla, jo tajā atklātas vairākas problēmas, piemēram, teritoriālā disproporcija. &quot;It kā to naudas masu varam iegūt, bet tā ir savādāk jāpārdala. Šodien es to negribētu virzīt tālāk, jo esam atklājuši problēmas,&quot; sacīja ministrs. 2016. gada 25. aprīlī plkst. 10:45
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2016/03/16/let_15302167_social_jpg.jpg</main_image>
</document>
