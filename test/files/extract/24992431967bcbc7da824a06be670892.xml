<?xml version="1.0" encoding="UTF-8"?>
<document>
<type>mainstream</type>
<forum>http://www.metronieuws.nl/rss/nieuws/rss.xml</forum>
<forum_title>metronieuws.nl - Nieuws</forum_title>
<discussion_title>NPO lanceert videowebsite voor vluchtelingen</discussion_title>
<language>dutch</language>
<gmt_offset></gmt_offset>
<topic_url>http://www.metronieuws.nl/nieuws/2016/04/npo-lanceert-videowebsite-voor-vluchtelingen</topic_url>
<topic_text>
NPO lanceert videowebsite voor vluchtelingen 25 april 2016 om 20:49 door Esther Zandberg Foto: Net in Nederland 
De Nederlandse publieke omroepen zijn een online platform gestart speciaal voor vluchtelingen. De website heet Net In Nederland en zal ervoor moeten zorgen dat vluchtelingen sneller wegwijs worden in de Nederlandse cultuur. 
De videosite is een initiatief van de omroepen AVROTROS, BNN-VARA, KRO-NCRV, VPRO, EO, MAX en HUMAN en wordt ondersteund door NTR en de NPO en het Nederlands Instituut voor Beeld en Geluid. Op de website zullen verschillende informatieve en educatieve programma&apos;s te zien zijn die worden ondertiteld in het Nederlands, Engels en het Arabisch. 
Lees ook: NPO koopt topseries op televisiebeurs Inburgering 
„Net in Nederland is een online platform dat erop is gericht om nieuwkomers in ons land zoals vluchtelingen en immigranten met on demand media-aanbod wegwijs te maken in onze samenleving”, zo omschrijft de NPO het zelf op de website . „Het is de bedoeling een duurzaam platform te realiseren waar nieuwkomers kennis kunnen nemen van het verhaal van Nederland.” Uiteindelijk hoopt de NPO zo bij te dragen aan inburgering en integratie. 
Volgens de website beschikken veel vluchtelingen over een smartphone of tablet en brengen ze daarnaast veel tijd door met wachten. Met gebruik van Net in Nederland kunnen vluchtelingen alvast beginnen met zich verdiepen in de Nederlandse cultuur. Geen belastinggeld 
Net in Nederland wordt niet gemaakt van belastinggeld, maar wordt gefinancierd door de omroepverenigingen zelf. Naast het terugkijken van programma’s zal de website ook voorzien worden van links naar nuttige sites zoals het Rode Kruis, Vluchtelingenwerk, gezondheidsinstellingen en bibliotheken.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.metronieuws.nl/nieuws/2016/04/npo-lanceert-videowebsite-voor-vluchtelingen</post_url>
<post_date>20160425</post_date>
<post_time>1849</post_time>
<username>Esther Zandberg</username>
<post>
NPO lanceert videowebsite voor vluchtelingen 25 april 2016 om 20:49 door Esther Zandberg Foto: Net in Nederland 
De Nederlandse publieke omroepen zijn een online platform gestart speciaal voor vluchtelingen. De website heet Net In Nederland en zal ervoor moeten zorgen dat vluchtelingen sneller wegwijs worden in de Nederlandse cultuur. 
De videosite is een initiatief van de omroepen AVROTROS, BNN-VARA, KRO-NCRV, VPRO, EO, MAX en HUMAN en wordt ondersteund door NTR en de NPO en het Nederlands Instituut voor Beeld en Geluid. Op de website zullen verschillende informatieve en educatieve programma&apos;s te zien zijn die worden ondertiteld in het Nederlands, Engels en het Arabisch. 
Lees ook: NPO koopt topseries op televisiebeurs Inburgering 
„Net in Nederland is een online platform dat erop is gericht om nieuwkomers in ons land zoals vluchtelingen en immigranten met on demand media-aanbod wegwijs te maken in onze samenleving”, zo omschrijft de NPO het zelf op de website . „Het is de bedoeling een duurzaam platform te realiseren waar nieuwkomers kennis kunnen nemen van het verhaal van Nederland.” Uiteindelijk hoopt de NPO zo bij te dragen aan inburgering en integratie. 
Volgens de website beschikken veel vluchtelingen over een smartphone of tablet en brengen ze daarnaast veel tijd door met wachten. Met gebruik van Net in Nederland kunnen vluchtelingen alvast beginnen met zich verdiepen in de Nederlandse cultuur. Geen belastinggeld 
Net in Nederland wordt niet gemaakt van belastinggeld, maar wordt gefinancierd door de omroepverenigingen zelf. Naast het terugkijken van programma’s zal de website ook voorzien worden van links naar nuttige sites zoals het Rode Kruis, Vluchtelingenwerk, gezondheidsinstellingen en bibliotheken.
</post>
<signature>

</signature>
<external_links>

</external_links>
<country>NL</country>
<main_image>http://metronieuws.tcdn.nl/field/image/02f1370abf6aa00967bd3155e522b1ff-1461609544.jpg</main_image>
</document>
