<?xml version="1.0" encoding="UTF-8"?>
<document>
<type>mainstream</type>
<forum>http://www.utusan.com.my/berita/politik</forum>
<forum_title>Politik - Utusan Online</forum_title>
<discussion_title>BN menang tanpa bertanding dua kerusi - Politik</discussion_title>
<language>malay</language>
<gmt_offset></gmt_offset>
<topic_url>http://www.utusan.com.my/berita/politik/bn-menang-tanpa-bertanding-dua-kerusi-1.291127</topic_url>
<topic_text>
Kemenangan percuma itu diperoleh apabila hanya calon BN yang merupakan penyandang kerusi DUN Bukit Sari (Datuk Amar Awang Tengah Ali Hassan) dan DUN Bukit Kota (Dr. Abdul Rahman Ismail) menghantar borang pencalonan.
Kemenangan tanpa bertanding itu merupakan kali kedua bagi Awang Tengah selepas PRN pada 1996 di kerusi DUN Lawas yang kemudiannya ditukar nama kepada Bukit Sari berikutan persempadanan semula kawasan pilihan raya Sarawak.
Perkara itu juga di luar jangkaan kerana pada PRN-10, pembangkang buat kali pertama berjaya mencapai sasaran untuk memastikan semua kerusi ditandingi.
Perkhabaran menggembirakan seluruh jentera pilihan raya BN itu disahkan oleh Pengerusi Suruhanjaya Pilihan Raya (SPR), Datuk Seri Mohd. Hashim Abdullah dalam sidang akhbar di Bangunan Sultan Iskandar di sini petang ini.
Dalam pada itu, Mohd. Hashim mengumumkan PRN-11 menyaksikan sebanyak 230 keping kertas pencalonan diterima sepanjang tempoh pencalonan bermula 9 pagi hingga 10 pagi di 82 pusat pencalonan.
“Dua kertas pencalonan bagaimanapun ditolak iaitu calon PKR di DUN Pantai Damai dan Bebas di Kuala Rajang.
“Penolakan ini kerana mereka tidak layak bertanding,” katanya yang enggan memperincikan perkara itu.
Yang hadir sama dalam sidang akhbar berkenaan ialah Pengerusi SPR Sarawak, Datuk Takun Sunggah dan pegawai-pegawai kanan suruhanjaya berkenaan.
Mohd. Hashim berkata, terdapat lima DUN yang menyaksikan pertandingan paling sengit lima penjuru iaitu di Batu Kitang, Bukit Semuja, Dudong, Bawang Assan dan Jepak.
Katanya, calon termuda berusia 25 tahun dan yang paling tua adalah 75 tahun dengan pecahan 206 lelaki dan 22 perempuan.
Jelas beliau, SPR menjangkakan peratusan keluar mengundi untuk PRN-11 adalah kira-kira 75 peratus berbanding statisitik keluar mengundi dalam PRN-10 yang mencatatkan angka 70 peratus.
“Keputusan terawal dijangka pada pukul 6 petang dan pada 11 malam, kita harap keputusan penuh dapat diumumkan,” katanya.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.utusan.com.my/berita/politik/bn-menang-tanpa-bertanding-dua-kerusi-1.291127</post_url>
<post_date>20160426</post_date>
<post_time>0103</post_time>
<username>utusan.com.my</username>
<post>
Kemenangan percuma itu diperoleh apabila hanya calon BN yang merupakan penyandang kerusi DUN Bukit Sari (Datuk Amar Awang Tengah Ali Hassan) dan DUN Bukit Kota (Dr. Abdul Rahman Ismail) menghantar borang pencalonan.
Kemenangan tanpa bertanding itu merupakan kali kedua bagi Awang Tengah selepas PRN pada 1996 di kerusi DUN Lawas yang kemudiannya ditukar nama kepada Bukit Sari berikutan persempadanan semula kawasan pilihan raya Sarawak.
Perkara itu juga di luar jangkaan kerana pada PRN-10, pembangkang buat kali pertama berjaya mencapai sasaran untuk memastikan semua kerusi ditandingi.
Perkhabaran menggembirakan seluruh jentera pilihan raya BN itu disahkan oleh Pengerusi Suruhanjaya Pilihan Raya (SPR), Datuk Seri Mohd. Hashim Abdullah dalam sidang akhbar di Bangunan Sultan Iskandar di sini petang ini.
Dalam pada itu, Mohd. Hashim mengumumkan PRN-11 menyaksikan sebanyak 230 keping kertas pencalonan diterima sepanjang tempoh pencalonan bermula 9 pagi hingga 10 pagi di 82 pusat pencalonan.
“Dua kertas pencalonan bagaimanapun ditolak iaitu calon PKR di DUN Pantai Damai dan Bebas di Kuala Rajang.
“Penolakan ini kerana mereka tidak layak bertanding,” katanya yang enggan memperincikan perkara itu.
Yang hadir sama dalam sidang akhbar berkenaan ialah Pengerusi SPR Sarawak, Datuk Takun Sunggah dan pegawai-pegawai kanan suruhanjaya berkenaan.
Mohd. Hashim berkata, terdapat lima DUN yang menyaksikan pertandingan paling sengit lima penjuru iaitu di Batu Kitang, Bukit Semuja, Dudong, Bawang Assan dan Jepak.
Katanya, calon termuda berusia 25 tahun dan yang paling tua adalah 75 tahun dengan pecahan 206 lelaki dan 22 perempuan.
Jelas beliau, SPR menjangkakan peratusan keluar mengundi untuk PRN-11 adalah kira-kira 75 peratus berbanding statisitik keluar mengundi dalam PRN-10 yang mencatatkan angka 70 peratus.
“Keputusan terawal dijangka pada pukul 6 petang dan pada 11 malam, kita harap keputusan penuh dapat diumumkan,” katanya.
</post>
<signature>

</signature>
<external_links>

</external_links>
<country>MY</country>
<main_image>http://www.utusan.com.my/img/utusan/logo-UO-450x350.png</main_image>
</document>
