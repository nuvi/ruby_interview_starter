<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=196&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>&quot;सीपीआर&apos;मध्ये बालकावर गुंतागुंतीची शस्त्रक्रिया</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=4731757351696374207&amp;SectionId=12&amp;SectionName=पश्चिम महाराष्ट्र&amp;NewsDate=20160301&amp;Provider=- सकाळ वृत्तसेवा&amp;NewsTitle=</topic_url>
<topic_text>
कोल्हापूर - चंदूर (ता. हातकणंगले) येथील अनमोल भारत खराडे या सहा महिन्याच्या बालकावर बाल शल्यचिकित्सक डॉ. शिवप्रसाद हिरुगडे यांनी फंडोप्लिकेशन ही शस्त्रक्रिया यशस्वी केली, अशी माहिती राजर्षी छत्रपती शाहू महाराज शासकीय वैद्यकीय महाविद्यालयाचे अधिष्ठाता डॉ. जयप्रकाश रामानंद यांनी पत्रकार परिषदेत दिली.
डॉ. रामानंद म्हणाले, \&quot;\&quot;अनमोल या बालकास रुग्णालयात खूप वेळा दाखल केले होते. या बालकास दुसऱ्या महिन्यांपासून उलटीचा त्रास सुरू होता. यामुळे वजन वाढत नव्हते. याबरोबर खोकल्याचा आणि फुफ्फुसाचा जंतुसंसर्ग होता. अन्ननलिकेची तपासणी केली असता अन्ननलिकेचा शेवटचा भाग अशक्त झाल्याचे आणि अन्न जठरातून पुन्हा अन्ननलिकेत जात असल्याचे निष्पन्न झाले. यास गॅस्ट्रो इसोफॅगल रिफ्लक्‍स डिसऑर्डर असे म्हणतात. बालकाचे वजन वयाच्या मानाने खूप कमी असल्याने, शस्त्रक्रियाही गुंतागुंतीची असल्यामुळे प्रथम बालकाचे वजन वाढविण्यासाठी प्रयत्न केले. फुफ्फुसाचा जंतुसंसर्ग कमी झाल्यानंतर शस्त्रक्रिया करण्याचा निर्णय घेतला. यानंतर नातेवाइकांशी चर्चा करून शस्त्रक्रिया करण्यासाठी परवानगी घेतली. या शस्त्रक्रियेत अन्ननलिकेचा शेवटचा भाग पोटात ओढून त्यावर जठराचा भाग जोडला. अशा या फंडोप्लिकेशन शस्त्रक्रियेनंतर या बालकास कृत्रिम श्‍वासोच्छ्वासासाठी डॉ. डी. वाय. पाटील हॉस्पिटलमध्ये चार दिवस व्हेंटिलेटरवर ठेवले. बालकाची प्रकृती सुधारत गेल्यानंतर पुन्हा छत्रपती प्रमिलाराजे रुग्णालयात दाखल केले. आता त्याची प्रकृती उत्तम असून पूर्वीचा त्रासही पूर्णपणे बंद झाला आहे.‘‘
डॉ. रामानंद म्हणाले, \&quot;\&quot;ही शस्त्रक्रिया डॉ. हिरुगडे आणि सहकाऱ्यांनी यशस्वी केली. भूल देण्याचे जोखमीचे, जबाबदारीचे काम डॉ. मारुती पवार आणि सहकाऱ्यांनी योग्यरीतीने पार पाडले. बालरोगतज्ज्ञ डॉ. कुंभोजकर, डॉ. डी. वाय. पाटील हॉस्पिटलच्या डॉ. निवेदिता पाटील यांचे सहकार्य लाभले. डॉ. दिनेश कित्तूर, डॉ. वसंतराव देशमुख यांचे मार्गदर्शन लाभले.‘‘ डॉ. हरीश पाटील, डॉ. आर. सी. बोरसे आदी उपस्थित होते.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=4731757351696374207&amp;SectionId=12&amp;SectionName=पश्चिम महाराष्ट्र&amp;NewsDate=20160301&amp;Provider=- सकाळ वृत्तसेवा&amp;NewsTitle=</post_url>
<post_date>20160301</post_date>
<post_time></post_time>
<username>- - सकाळ वृत्तसेवा</username>
<post>
कोल्हापूर - चंदूर (ता. हातकणंगले) येथील अनमोल भारत खराडे या सहा महिन्याच्या बालकावर बाल शल्यचिकित्सक डॉ. शिवप्रसाद हिरुगडे यांनी फंडोप्लिकेशन ही शस्त्रक्रिया यशस्वी केली, अशी माहिती राजर्षी छत्रपती शाहू महाराज शासकीय वैद्यकीय महाविद्यालयाचे अधिष्ठाता डॉ. जयप्रकाश रामानंद यांनी पत्रकार परिषदेत दिली.
डॉ. रामानंद म्हणाले, \&quot;\&quot;अनमोल या बालकास रुग्णालयात खूप वेळा दाखल केले होते. या बालकास दुसऱ्या महिन्यांपासून उलटीचा त्रास सुरू होता. यामुळे वजन वाढत नव्हते. याबरोबर खोकल्याचा आणि फुफ्फुसाचा जंतुसंसर्ग होता. अन्ननलिकेची तपासणी केली असता अन्ननलिकेचा शेवटचा भाग अशक्त झाल्याचे आणि अन्न जठरातून पुन्हा अन्ननलिकेत जात असल्याचे निष्पन्न झाले. यास गॅस्ट्रो इसोफॅगल रिफ्लक्‍स डिसऑर्डर असे म्हणतात. बालकाचे वजन वयाच्या मानाने खूप कमी असल्याने, शस्त्रक्रियाही गुंतागुंतीची असल्यामुळे प्रथम बालकाचे वजन वाढविण्यासाठी प्रयत्न केले. फुफ्फुसाचा जंतुसंसर्ग कमी झाल्यानंतर शस्त्रक्रिया करण्याचा निर्णय घेतला. यानंतर नातेवाइकांशी चर्चा करून शस्त्रक्रिया करण्यासाठी परवानगी घेतली. या शस्त्रक्रियेत अन्ननलिकेचा शेवटचा भाग पोटात ओढून त्यावर जठराचा भाग जोडला. अशा या फंडोप्लिकेशन शस्त्रक्रियेनंतर या बालकास कृत्रिम श्‍वासोच्छ्वासासाठी डॉ. डी. वाय. पाटील हॉस्पिटलमध्ये चार दिवस व्हेंटिलेटरवर ठेवले. बालकाची प्रकृती सुधारत गेल्यानंतर पुन्हा छत्रपती प्रमिलाराजे रुग्णालयात दाखल केले. आता त्याची प्रकृती उत्तम असून पूर्वीचा त्रासही पूर्णपणे बंद झाला आहे.‘‘
डॉ. रामानंद म्हणाले, \&quot;\&quot;ही शस्त्रक्रिया डॉ. हिरुगडे आणि सहकाऱ्यांनी यशस्वी केली. भूल देण्याचे जोखमीचे, जबाबदारीचे काम डॉ. मारुती पवार आणि सहकाऱ्यांनी योग्यरीतीने पार पाडले. बालरोगतज्ज्ञ डॉ. कुंभोजकर, डॉ. डी. वाय. पाटील हॉस्पिटलच्या डॉ. निवेदिता पाटील यांचे सहकार्य लाभले. डॉ. दिनेश कित्तूर, डॉ. वसंतराव देशमुख यांचे मार्गदर्शन लाभले.‘‘ डॉ. हरीश पाटील, डॉ. आर. सी. बोरसे आदी उपस्थित होते.
</post>
<signature>

</signature>
<external_links>

</external_links>
<country>US</country>
<main_image></main_image>
</document>
