<?xml version="1.0" encoding="UTF-8"?>
<document>
<type>mainstream</type>
<forum>http://rss.in.gr/feed/news/world</forum>
<forum_title>RSS: Κόσμος</forum_title>
<discussion_title>«Πόρτα» στην «σύμμαχο» Μαρίν Λεπέν από το στρατόπεδο του Brexit</discussion_title>
<language>greek</language>
<gmt_offset></gmt_offset>
<topic_url>http://news.in.gr/world/article/?aid=1500073582</topic_url>
<topic_text>
Εκτύπωση Λονδίνο, Ηνωμένο Βασίλειο Οι επικεφαλής της εκστρατείας υπέρ της εξόδου της Βρετανίας από την Ευρωπαϊκή Ένωση διαμηνύουν σε όλους τους τόνους πως δεν θέλουν τη στήριξη που τους προσφέρει απλόχερα η ηγέτιδα της γαλλικής ακροδεξιάς Μαρίν Λεπέν, φθάνοντας σε σημείο να ζητήσουν από την κυβέρνηση Κάμερον να της απαγορεύσει να επισκεφθεί τη χώρα προς υποστήριξη του Brexit. Η Τζιζέλα Στιούαρτ, συμπρόεδρος της εκστρατείας «Vote Leave», έστειλε επιστολή στην υπουργό Εσωτερικών της Βρετανίας Τερέσα Μέι καλώντας την να εμποδίσει την είσοδο στη χώρα της αρχηγού του γαλλικού Εθνικού Μετώπου. Η Λεπέν στηρίζει την έξοδο της Βρετανίας από την ΕΕ και επιδιώκει την διοργάνωση αντίστοιχου δημοψηφίσματος στη Γαλλία. Σκόπευε να επισκεφθεί τη Βρετανία πριν από το δημοψήφισμα της 23ης Ιουνίου για να εκφράσει τη στήριξή της στο στρατόπεδο υπέρ της εξόδου από την Ένωση. Όμως, η Στιούαρτ και άλλοι ευρωσκεπτικιστές δεν θέλουν τη βοήθειά της, τονίζει το δίκτυο France 24. «Η Λεπέν έχει κάνει πολλά διχαστικά και εμπρηστικά σχόλια, περιλαμβανομένης της σύγκρισης των μουσουλμάνων που προσεύχονται στο δρόμο με τη ναζιστική κατοχή της Γαλλίας» γράφει η Στιούαρτ στην επιστολή της προς την Τερέσα Μέι, το περιεχόμενο της οποίας αποκάλυψε την Κυριακή το BBC. «Κατά συνέπεια σας ζητώ να κάνετε χρήση των εξουσιών σας βάσει της μεταναστευτικής νομοθεσίας και να αρνηθείτε την είσοδό της στη χώρα εάν και όταν επιχειρήσει να επισκεφθεί το Ηνωμένο Βασίλειο» αναφέρει στο κείμενο της επιστολής. Η Λεπέν είπε ότι συγχωρεί την περιφρονητική κίνηση της Τζιζέλα Στιούαρτ διότι η βουλευτής των Εργατικών «τάσσεται ενάντια στην Ευρωπαϊκή Ένωση». Ωστόσο, αντεπιτέθηκε τελικά μιλώντας στο δίκτυο France 2: «τελικά, είναι Σοσιαλίστρια. Οι Σοσιαλιστές έχουν πάντα ένα μικρό πρόβλημα με τη δημοκρατία» ανέφερε. «Με εκπλήσσει που δεν είχε τίποτα να πει για την επίσκεψη Ομπάμα. Ήρθε να αναμειχθεί στις υποθέσεις της Μεγάλης Βρετανίας. Εγώ δεν πρόκειται να αναμειχθώ. Εάν πάω, θα το κάνω για να μιλήσω για την ανάγκη των ανθρώπων να αποφασίσουν τη σχέση τους με την Ευρωπαϊκή Ένωση» συνέχισε η αρχηγός της γαλλικής ακροδεξιάς. Newsroom ΔΟΛ
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://news.in.gr/world/article/?aid=1500073582</post_url>
<post_date>20160425</post_date>
<post_time>1500</post_time>
<username></username>
<post>
Εκτύπωση Λονδίνο, Ηνωμένο Βασίλειο Οι επικεφαλής της εκστρατείας υπέρ της εξόδου της Βρετανίας από την Ευρωπαϊκή Ένωση διαμηνύουν σε όλους τους τόνους πως δεν θέλουν τη στήριξη που τους προσφέρει απλόχερα η ηγέτιδα της γαλλικής ακροδεξιάς Μαρίν Λεπέν, φθάνοντας σε σημείο να ζητήσουν από την κυβέρνηση Κάμερον να της απαγορεύσει να επισκεφθεί τη χώρα προς υποστήριξη του Brexit. Η Τζιζέλα Στιούαρτ, συμπρόεδρος της εκστρατείας «Vote Leave», έστειλε επιστολή στην υπουργό Εσωτερικών της Βρετανίας Τερέσα Μέι καλώντας την να εμποδίσει την είσοδο στη χώρα της αρχηγού του γαλλικού Εθνικού Μετώπου. Η Λεπέν στηρίζει την έξοδο της Βρετανίας από την ΕΕ και επιδιώκει την διοργάνωση αντίστοιχου δημοψηφίσματος στη Γαλλία. Σκόπευε να επισκεφθεί τη Βρετανία πριν από το δημοψήφισμα της 23ης Ιουνίου για να εκφράσει τη στήριξή της στο στρατόπεδο υπέρ της εξόδου από την Ένωση. Όμως, η Στιούαρτ και άλλοι ευρωσκεπτικιστές δεν θέλουν τη βοήθειά της, τονίζει το δίκτυο France 24. «Η Λεπέν έχει κάνει πολλά διχαστικά και εμπρηστικά σχόλια, περιλαμβανομένης της σύγκρισης των μουσουλμάνων που προσεύχονται στο δρόμο με τη ναζιστική κατοχή της Γαλλίας» γράφει η Στιούαρτ στην επιστολή της προς την Τερέσα Μέι, το περιεχόμενο της οποίας αποκάλυψε την Κυριακή το BBC. «Κατά συνέπεια σας ζητώ να κάνετε χρήση των εξουσιών σας βάσει της μεταναστευτικής νομοθεσίας και να αρνηθείτε την είσοδό της στη χώρα εάν και όταν επιχειρήσει να επισκεφθεί το Ηνωμένο Βασίλειο» αναφέρει στο κείμενο της επιστολής. Η Λεπέν είπε ότι συγχωρεί την περιφρονητική κίνηση της Τζιζέλα Στιούαρτ διότι η βουλευτής των Εργατικών «τάσσεται ενάντια στην Ευρωπαϊκή Ένωση». Ωστόσο, αντεπιτέθηκε τελικά μιλώντας στο δίκτυο France 2: «τελικά, είναι Σοσιαλίστρια. Οι Σοσιαλιστές έχουν πάντα ένα μικρό πρόβλημα με τη δημοκρατία» ανέφερε. «Με εκπλήσσει που δεν είχε τίποτα να πει για την επίσκεψη Ομπάμα. Ήρθε να αναμειχθεί στις υποθέσεις της Μεγάλης Βρετανίας. Εγώ δεν πρόκειται να αναμειχθώ. Εάν πάω, θα το κάνω για να μιλήσω για την ανάγκη των ανθρώπων να αποφασίσουν τη σχέση τους με την Ευρωπαϊκή Ένωση» συνέχισε η αρχηγός της γαλλικής ακροδεξιάς. Newsroom ΔΟΛ
</post>
<signature>

</signature>
<external_links>

</external_links>
<country>GR</country>
<main_image>http://static.in.gr/webstatic/322561899364A149FB88A587C510EAB4.jpg</main_image>
</document>
