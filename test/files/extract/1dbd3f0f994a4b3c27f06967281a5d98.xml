<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Latvijas hokeja izlasei pievienojas jauni spēlētāji, arī Girgensons</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/sports/45394_latvijas-hokeja-izlasei-pievienojas-jauni-speletaji-ari-girgensons</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma Latvijas hokeja izlasei pievienojas jauni spēlētāji, arī Girgensons 
Latvijas hokeja izlases treniņnometnei, gatavojoties pasaules čempionātam, pirmdien pievienojies pieredzējušais uzbrucējs Aleksejs Širokovs, kamēr otrdien tās rindas papildinās potenciālais valstsvienības līderis Zemgus Girgensons, ziņo LETA. 
Vēl kļuvis zināms, ka Latvijas izlases treniņnometni pirmdien atstājis uzbrucējs Juris Upītis. 
Pašlaik 35 gadus vecais Širokovs iepriekšējā nedēļā Aļmetjevskas &quot;Ņeftjaņik&quot; komandas sastāvā kļuva par Krievijas Augstākās hokeja līgas (VHL) čempionu. 
Sezonu Širokovs iesāka citā VHL komandā Čehovas &quot;Zvezda&quot;, kas ir Kontinentālās hokeja līgas (KHL) vienības Maskavas CSKA fārmklubs, bet gadumijā pārgāja uz &quot;Ņeftjaņik&quot;. Regulārajā turnīrā viņš 45 mačos guva sešus vārtus un izpildīja 18 rezultatīvas piespēles, kā arī tika pie pozitīva lietderības koeficienta +10. 
Savukārt izslēgšanas turnīrā viņš 18 mačos izcēlās ar trim vārtiem un divām rezultatīvām piespēlēm. 
Tikmēr vienīgais latvietis Nacionālajā hokeja līgā (NHL) Girgensons Latvijā ielido pirmdien, bet treniņus ar izlasi hokejists sāks otrdien. Girgensons šosezon Bufalo &quot;Sabres&quot; komandas sastāvā 71 regulārā čempionāta spēlē guva septiņus vārtus un veica 11 rezultatīvas piespēles, nopelnot neitrālu lietderības rādītāju. 
Arī Upītis pagājušo sezonu aizvadīja VHL turnīrā, bet Latvijas izlasei šajā pavasarī viņš palīdzēja trijās pārbaudes spēlēs, izceļoties ar vienu rezultatīvu piespēli pašā pirmajā mačā. Viņam līdz šim nekad nav izdevies iekļūt izlases sastāvā dalībai pasaules čempionātā. 
Šobrīd ir skaidrs, ka planētas meistarsacīkstēs Latvijai nepalīdzēs aizsargi Artūrs Kulda, Oskars Bārtulis, Krišjānis Rēdlihs un Georgijs Pujacs, kā arī uzbrucēji Lauris Dārziņš un Mārtiņš Karsums. 
Tāpat pēdējā laikā divi izlases aizsargi cīnās ar traumām - Aleksandrs Jerofejevs turpina atlabt no ribas lūzuma, bet Oskars Cibuļskis pagājušajā nedēļā nevarēja pilnvērtīgi trenēties cirkšņa traumas dēļ. Latvijas izlase pārbaudes spēļu ciklu pirms pasaules čempionāta sāka ar diviem izbraukuma mačiem pret Dāniju, ko izdevās pieveikt ar 6:4 un 4:3. Savukārt pēc tam savā laukumā valstsvienība vispirms ar 1:3 piekāpās Baltkrievijai, bet dienu vēlāk emocijām bagātā mačā revanšējās pēcspēles metienu sērijā ar 3:2. 
Iepriekšējās nedēļas izskaņā Latvija savu skatītāju priekšā divreiz spēlēja arī ar Vāciju, vispirms piektdien piekāpjoties ar 3:4, bet dienu vēlāk revanšējoties ar 4:1. 
Šī gada pasaules čempionāts no 6. līdz 22.maijam risināsies Krievijas pilsētās Maskavā un Sanktpēterburgā. Latvija spēlēs Maskavas grupā, samērojot spēkus ar Krieviju, Zviedriju, Čehiju, Šveici, Norvēģiju, Dāniju un Kazahstānu. Latvijas izlase augstākajā divīzijā būs pārstāvēta jau divdesmito gadu pēc kārtas. 
Pērn pasaules čempionātā Prāgā Latvijas izlase ieņēma 13.vietu, nespējot izpildīt Latvijas Hokeja federācijas doto uzdevumu tikt labāko desmit komandu skaitā. Pēc čempionāta vasarā darbu pie izlases stūres zaudēja Aleksandrs Beļavskis, kurš šos pienākumus pildīja vienu sezonu. Viņa vietā stājies Leonīds Beresņevs, kuram palīdz Ģirts Ankipāns, Kārlis Zirnis un Juris Klodāns. 
Savukārt no 1. līdz 4.septembrim gaidāmajā olimpisko spēļu kvalifikācijas izšķirošajā kārtā Latvijas izlase &quot;Arēnā Rīga&quot; uzņems Vāciju, Austriju un Japānu. Uz Phjončhanas olimpiskajām spēlēm dosies tikai šī miniturnīra uzvarētāja. 
Latvijas hokeja valstsvienības kandidāti, gatavojoties pasaules čempionātam: 
vārtsargi - Edgars Masaļskis (Toljati &quot;Lada&quot;, KHL), Jānis Kalniņš (&quot;Szekesfehervar II&quot;, Ungārija), Ivars Punnenovs (Langnau &quot;Tigers&quot;, Šveice), Elvis Merzļikins (&quot;Lugano&quot;, Šveice); 
aizsargi - Oskars Cibuļskis, Kristaps Sotnieks, Aleksandrs Jerofejevs, Guntis Galviņš, Kristaps Zīle (visi - Rīgas &quot;Dinamo&quot;), Kristiāns Rubīns (&quot;Vasteras&quot;, Zviedrija), Ralfs Freibergs (Toledo &quot;Walleye&quot;, ECHL), Maksims Širokovs (&quot;Sterzing&quot;/&quot;Vipiteno&quot;, Itālija), Edgars Siksna (Karagandas &quot;Sariarka&quot;, VHL), Jānis Andersons, Renārs Demiters (abi - &quot;Zvolen&quot;, Slovākija); 
uzbrucēji - Miķelis Rēdlihs, Gints Meija, Miks Indrašis, Andris Džeriņš, Kaspars Saulietis, Vitālijs Pavlovs, Gunārs Skvorcovs, Māris Bičevskis, Edgars Kulda, Nikolajs Jeļisejevs (visi - Rīgas &quot;Dinamo&quot;), Aleksejs Širokovs (Aļmetjevskas &quot;Ņeftjaņik&quot;, VHL), Artūrs Ozoliņš (Angarskas &quot;Jermak&quot;, VHL), Kaspars Daugaviņš (Ņižņijnovgorodas &quot;Torpedo&quot;, KHL), Roberts Bukarts (&quot;Zlin&quot;, Čehija), Rodrigo Ābols (Portlendas &quot;Winterhawks&quot;, WHL). 2016. gada 25. aprīlī plkst. 14:02
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/sports/45394_latvijas-hokeja-izlasei-pievienojas-jauni-speletaji-ari-girgensons</post_url>
<post_date>20160425</post_date>
<post_time>0951</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma Latvijas hokeja izlasei pievienojas jauni spēlētāji, arī Girgensons 
Latvijas hokeja izlases treniņnometnei, gatavojoties pasaules čempionātam, pirmdien pievienojies pieredzējušais uzbrucējs Aleksejs Širokovs, kamēr otrdien tās rindas papildinās potenciālais valstsvienības līderis Zemgus Girgensons, ziņo LETA. 
Vēl kļuvis zināms, ka Latvijas izlases treniņnometni pirmdien atstājis uzbrucējs Juris Upītis. 
Pašlaik 35 gadus vecais Širokovs iepriekšējā nedēļā Aļmetjevskas &quot;Ņeftjaņik&quot; komandas sastāvā kļuva par Krievijas Augstākās hokeja līgas (VHL) čempionu. 
Sezonu Širokovs iesāka citā VHL komandā Čehovas &quot;Zvezda&quot;, kas ir Kontinentālās hokeja līgas (KHL) vienības Maskavas CSKA fārmklubs, bet gadumijā pārgāja uz &quot;Ņeftjaņik&quot;. Regulārajā turnīrā viņš 45 mačos guva sešus vārtus un izpildīja 18 rezultatīvas piespēles, kā arī tika pie pozitīva lietderības koeficienta +10. 
Savukārt izslēgšanas turnīrā viņš 18 mačos izcēlās ar trim vārtiem un divām rezultatīvām piespēlēm. 
Tikmēr vienīgais latvietis Nacionālajā hokeja līgā (NHL) Girgensons Latvijā ielido pirmdien, bet treniņus ar izlasi hokejists sāks otrdien. Girgensons šosezon Bufalo &quot;Sabres&quot; komandas sastāvā 71 regulārā čempionāta spēlē guva septiņus vārtus un veica 11 rezultatīvas piespēles, nopelnot neitrālu lietderības rādītāju. 
Arī Upītis pagājušo sezonu aizvadīja VHL turnīrā, bet Latvijas izlasei šajā pavasarī viņš palīdzēja trijās pārbaudes spēlēs, izceļoties ar vienu rezultatīvu piespēli pašā pirmajā mačā. Viņam līdz šim nekad nav izdevies iekļūt izlases sastāvā dalībai pasaules čempionātā. 
Šobrīd ir skaidrs, ka planētas meistarsacīkstēs Latvijai nepalīdzēs aizsargi Artūrs Kulda, Oskars Bārtulis, Krišjānis Rēdlihs un Georgijs Pujacs, kā arī uzbrucēji Lauris Dārziņš un Mārtiņš Karsums. 
Tāpat pēdējā laikā divi izlases aizsargi cīnās ar traumām - Aleksandrs Jerofejevs turpina atlabt no ribas lūzuma, bet Oskars Cibuļskis pagājušajā nedēļā nevarēja pilnvērtīgi trenēties cirkšņa traumas dēļ. Latvijas izlase pārbaudes spēļu ciklu pirms pasaules čempionāta sāka ar diviem izbraukuma mačiem pret Dāniju, ko izdevās pieveikt ar 6:4 un 4:3. Savukārt pēc tam savā laukumā valstsvienība vispirms ar 1:3 piekāpās Baltkrievijai, bet dienu vēlāk emocijām bagātā mačā revanšējās pēcspēles metienu sērijā ar 3:2. 
Iepriekšējās nedēļas izskaņā Latvija savu skatītāju priekšā divreiz spēlēja arī ar Vāciju, vispirms piektdien piekāpjoties ar 3:4, bet dienu vēlāk revanšējoties ar 4:1. 
Šī gada pasaules čempionāts no 6. līdz 22.maijam risināsies Krievijas pilsētās Maskavā un Sanktpēterburgā. Latvija spēlēs Maskavas grupā, samērojot spēkus ar Krieviju, Zviedriju, Čehiju, Šveici, Norvēģiju, Dāniju un Kazahstānu. Latvijas izlase augstākajā divīzijā būs pārstāvēta jau divdesmito gadu pēc kārtas. 
Pērn pasaules čempionātā Prāgā Latvijas izlase ieņēma 13.vietu, nespējot izpildīt Latvijas Hokeja federācijas doto uzdevumu tikt labāko desmit komandu skaitā. Pēc čempionāta vasarā darbu pie izlases stūres zaudēja Aleksandrs Beļavskis, kurš šos pienākumus pildīja vienu sezonu. Viņa vietā stājies Leonīds Beresņevs, kuram palīdz Ģirts Ankipāns, Kārlis Zirnis un Juris Klodāns. 
Savukārt no 1. līdz 4.septembrim gaidāmajā olimpisko spēļu kvalifikācijas izšķirošajā kārtā Latvijas izlase &quot;Arēnā Rīga&quot; uzņems Vāciju, Austriju un Japānu. Uz Phjončhanas olimpiskajām spēlēm dosies tikai šī miniturnīra uzvarētāja. 
Latvijas hokeja valstsvienības kandidāti, gatavojoties pasaules čempionātam: 
vārtsargi - Edgars Masaļskis (Toljati &quot;Lada&quot;, KHL), Jānis Kalniņš (&quot;Szekesfehervar II&quot;, Ungārija), Ivars Punnenovs (Langnau &quot;Tigers&quot;, Šveice), Elvis Merzļikins (&quot;Lugano&quot;, Šveice); 
aizsargi - Oskars Cibuļskis, Kristaps Sotnieks, Aleksandrs Jerofejevs, Guntis Galviņš, Kristaps Zīle (visi - Rīgas &quot;Dinamo&quot;), Kristiāns Rubīns (&quot;Vasteras&quot;, Zviedrija), Ralfs Freibergs (Toledo &quot;Walleye&quot;, ECHL), Maksims Širokovs (&quot;Sterzing&quot;/&quot;Vipiteno&quot;, Itālija), Edgars Siksna (Karagandas &quot;Sariarka&quot;, VHL), Jānis Andersons, Renārs Demiters (abi - &quot;Zvolen&quot;, Slovākija); 
uzbrucēji - Miķelis Rēdlihs, Gints Meija, Miks Indrašis, Andris Džeriņš, Kaspars Saulietis, Vitālijs Pavlovs, Gunārs Skvorcovs, Māris Bičevskis, Edgars Kulda, Nikolajs Jeļisejevs (visi - Rīgas &quot;Dinamo&quot;), Aleksejs Širokovs (Aļmetjevskas &quot;Ņeftjaņik&quot;, VHL), Artūrs Ozoliņš (Angarskas &quot;Jermak&quot;, VHL), Kaspars Daugaviņš (Ņižņijnovgorodas &quot;Torpedo&quot;, KHL), Roberts Bukarts (&quot;Zlin&quot;, Čehija), Rodrigo Ābols (Portlendas &quot;Winterhawks&quot;, WHL). 2016. gada 25. aprīlī plkst. 14:02
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2013/09/30/47rs111230a517_social_jpg.jpg</main_image>
</document>
