<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Nu ruller Yahya-effekten: Unge fra indvandrermiljøet vil skrive - Politiken.dk</discussion_title>
<language>danish</language>
<gmt_offset></gmt_offset>
<topic_url>http://politiken.dk/kultur/boger/ECE3175039/nu-ruller-yahya-effekten-unge-fra-indvandrermiljoeet-vil-skrive/</topic_url>
<topic_text>
Digteren Yahya Hassan har været udsat for dødstrusler og er lige nu fængslet, anklaget for vold. Men hans digte inspirerer en ny generation af unge fra indvandrermiljø Inspiration. Inspiration. Fø 
Det siges, at Yahya Hassans eksempel skræmmer. At ingen anden med litterære drømme i miljøer som hans vil vove at stå frem med poesi og litteratur, efter at de har set, hvordan det er gået med den 20-årige digter. 
Men det er ikke, hvad man oplever på Forfatterskolen. 
Efter sin debut i 2013 er Yahya Hassan ganske vist blevet både truet på livet, forfulgt og varetægtsfængslet for selv at have udøvet vold, men hans digte har formået at inspirere en ny generation af forfattere, fortæller rektor Jeppe Brixvold. 
Jeppe Brixvold har netop læst årets omkring 380 ansøgere til Forfatterskolen igennem, og her har han set en positiv Yahya Hassan-effekt: 
Før Yahya Hassans gennembrud så Jeppe Brixvold »ikke flere end 3-4 ansøgere« om året med en baggrund i indvandrerfamilier. 
»I år har vi mellem 25 og 30. Yahya Hassan har helt klart haft en effekt på ansøgerne. Mange af dem skriver direkte i ansøgningerne, at de er inspireret af ham, og han har klart medvirket til, at 2. og 3. generationsindvandrere kan se litteraturen som en måde at komme til orde på«, siger Jeppe Brixvold. 
»Jeg ser rigtig mange, der skriver ud af erfaringer, som ligner Yahya Hassans. Det er selvfølgelig ikke alle, der har talent, men vi ser tydeligt en flok, som har fået øje på muligheden for at udtrykke sig på en ny måde«. Ny gruppe deltagere på skrivekurser 
I Politiken for nylig gav forfatteren Kaspar Colling udtryk for sin bekymring for, at det modsatte var ved at ske: 
»Det burde have været en solstrålehistorie. Endelig stod man med en fra de her miljøer, som ikke blev berømt, fordi han var god til hiphop eller fodbold, men fordi han var intellektuel. Det burde have været en historie, andre kunne have spejlet sig i. I stedet har det vist sig, at de her miljøer er så regressive, at læren for andre, der vil stå frem, bliver, at man ikke kan fortælle sin egen historie uden at risikere livet«, sagde Kaspar Colling til Politiken. 
KASPAR COLLING OM YAHYA Hvad fanden skulle han gøre - tage imod tæskene? 
Den frygt deler Forfatterskolens rektor ikke. 110 måske 8-9 unge fra den gruppe, og de melder sig især ind på forfatter- og journalistlinjerne. Vi oplever en fremgang, og den er kommet på bare få år 
Brixvold så det blandt andet under et besøg på et skrivekursus arrangeret af folkebiblioteket i Esbjerg: 
»Her kunne bibliotekaren fortælle, at man pludselig stod med et hold, hvor tre fjerdedele af deltagerne var fra indvandrermiljøer – på et skrivekursus i en dansk provinsby. Flere kom med Yahya Hassans digtsamling under armen, og de kom entydigt, fordi de havde læst hans bog og fundet ud af, at man kunne udtrykke sig på den måde«, siger Jeppe Brixvold. En del af bredere samfundsudvikling 
På Yahya Hassans tidligere højskole, Vallekilde, har forstander Torben Smidt registreret flere 2. eller 3. generationsindvandrere på skrivelinjerne. 
»Jeg kom hertil i 2010, og de første år så jeg meget få unge med anden etnisk baggrund, men nu har vi ud af et hold på 110 måske 8-9 unge fra den gruppe, og de melder sig især ind på forfatter- og journalistlinjerne. Vi oplever en fremgang, og den er kommet på bare få år«, siger højskoleforstanderen. 
LÆS I MAGASINET Da Yahya Hassan blev digter 
Torben Smidt modtog i sin tid på Vallekilde en 17-årig Yahya Hassan, der sad og talte om Karl Ove Knausgård, og forstanderen er imponeret over den unge digters »talent og vilje til at trykke sig af«, men han tør ikke sige, om der er sammenhæng mellem Yahya Hassans litterære succes og det stigende antal unge med en sammenlignelig baggrund: 
»Det er virkelig interessant, hvis man på Forfatterskolen ser en direkte effekt, og jeg kan godt forestille mig, at den er der«, siger han. 
»Men på en højskole tror jeg snarere, at fremgangen er en del af en bredere samfundsudvikling: Der er flere, der integreres, og blandt dem forekommer det ikke længere farligt eller mærkeligt at tage på højskole«. Yahyas vrede er pejlemærke 
Også Vestjyllands Højskole har en skrivelinje, men det bliver ikke herfra, Forfatterskolen får indvandrerislæt foreløbig: For tiden er der ikke ingen elever med anden etnisk baggrund end dansk. 
»Vi har tidligere forsøgt at få unge fra de miljøer ind og vil meget gerne have det, men foreløbig er det ikke rigtig lykkedes«, konstaterer forstander Else Mathiassen. 
Landets førende skrivehøjskole er Testrup Højskole, der kan prale med at udklække en stor andel af nye, unge forfattere, og her glæder det forstander Jørgen Carlsen, at Forfatterskolen nu ser flere unge med indvandrerbaggrund. 
»Det er positivt med nye stemmer. De kan være med til at skabe det brogede kludetæppe, som dansk kultur også er«, siger Jørgen Carlsen. 
FORFATTER SKRIVER PÅ KEBABNORSK »I Norge taler man altid om den store indvandrerroman« 
Testrup Højskole har haft elever med anden etnisk baggrund end dansk også før Yahya Hassan, og Jørgen Carlsen kan ikke umiddelbart se nogen ny udvikling i ansøgerfeltet. Men så kommer han i tanke om, at højskolen for første gang får to elever fra familier med mellemøstlig baggrund: Til efteråret begynder en ung palæstinensisk kvinde og en ung syrisk mand. Begge har valgt skrivelinjen. 
»Det er svært at sige, om det lige skyldes Yahya Hassan, men det kan jo godt være, at han er pejlemærke, og at nogle er inspireret af hans vrede stemme. Han kan godt repræsentere en ny generation af skribenter fra de miljøer«, siger Jørgen Carlsen. 
Ham, det hele handler om, fik i sidste uge forlænget sin varetægtsfængsling i en sag om skyderi og vold. 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://politiken.dk/kultur/boger/ECE3175039/nu-ruller-yahya-effekten-unge-fra-indvandrermiljoeet-vil-skrive/</post_url>
<post_date>20160425</post_date>
<post_time></post_time>
<username></username>
<post>
Digteren Yahya Hassan har været udsat for dødstrusler og er lige nu fængslet, anklaget for vold. Men hans digte inspirerer en ny generation af unge fra indvandrermiljø Inspiration. Inspiration. Fø 
Det siges, at Yahya Hassans eksempel skræmmer. At ingen anden med litterære drømme i miljøer som hans vil vove at stå frem med poesi og litteratur, efter at de har set, hvordan det er gået med den 20-årige digter. 
Men det er ikke, hvad man oplever på Forfatterskolen. 
Efter sin debut i 2013 er Yahya Hassan ganske vist blevet både truet på livet, forfulgt og varetægtsfængslet for selv at have udøvet vold, men hans digte har formået at inspirere en ny generation af forfattere, fortæller rektor Jeppe Brixvold. 
Jeppe Brixvold har netop læst årets omkring 380 ansøgere til Forfatterskolen igennem, og her har han set en positiv Yahya Hassan-effekt: 
Før Yahya Hassans gennembrud så Jeppe Brixvold »ikke flere end 3-4 ansøgere« om året med en baggrund i indvandrerfamilier. 
»I år har vi mellem 25 og 30. Yahya Hassan har helt klart haft en effekt på ansøgerne. Mange af dem skriver direkte i ansøgningerne, at de er inspireret af ham, og han har klart medvirket til, at 2. og 3. generationsindvandrere kan se litteraturen som en måde at komme til orde på«, siger Jeppe Brixvold. 
»Jeg ser rigtig mange, der skriver ud af erfaringer, som ligner Yahya Hassans. Det er selvfølgelig ikke alle, der har talent, men vi ser tydeligt en flok, som har fået øje på muligheden for at udtrykke sig på en ny måde«. Ny gruppe deltagere på skrivekurser 
I Politiken for nylig gav forfatteren Kaspar Colling udtryk for sin bekymring for, at det modsatte var ved at ske: 
»Det burde have været en solstrålehistorie. Endelig stod man med en fra de her miljøer, som ikke blev berømt, fordi han var god til hiphop eller fodbold, men fordi han var intellektuel. Det burde have været en historie, andre kunne have spejlet sig i. I stedet har det vist sig, at de her miljøer er så regressive, at læren for andre, der vil stå frem, bliver, at man ikke kan fortælle sin egen historie uden at risikere livet«, sagde Kaspar Colling til Politiken. 
KASPAR COLLING OM YAHYA Hvad fanden skulle han gøre - tage imod tæskene? 
Den frygt deler Forfatterskolens rektor ikke. 110 måske 8-9 unge fra den gruppe, og de melder sig især ind på forfatter- og journalistlinjerne. Vi oplever en fremgang, og den er kommet på bare få år 
Brixvold så det blandt andet under et besøg på et skrivekursus arrangeret af folkebiblioteket i Esbjerg: 
»Her kunne bibliotekaren fortælle, at man pludselig stod med et hold, hvor tre fjerdedele af deltagerne var fra indvandrermiljøer – på et skrivekursus i en dansk provinsby. Flere kom med Yahya Hassans digtsamling under armen, og de kom entydigt, fordi de havde læst hans bog og fundet ud af, at man kunne udtrykke sig på den måde«, siger Jeppe Brixvold. En del af bredere samfundsudvikling 
På Yahya Hassans tidligere højskole, Vallekilde, har forstander Torben Smidt registreret flere 2. eller 3. generationsindvandrere på skrivelinjerne. 
»Jeg kom hertil i 2010, og de første år så jeg meget få unge med anden etnisk baggrund, men nu har vi ud af et hold på 110 måske 8-9 unge fra den gruppe, og de melder sig især ind på forfatter- og journalistlinjerne. Vi oplever en fremgang, og den er kommet på bare få år«, siger højskoleforstanderen. 
LÆS I MAGASINET Da Yahya Hassan blev digter 
Torben Smidt modtog i sin tid på Vallekilde en 17-årig Yahya Hassan, der sad og talte om Karl Ove Knausgård, og forstanderen er imponeret over den unge digters »talent og vilje til at trykke sig af«, men han tør ikke sige, om der er sammenhæng mellem Yahya Hassans litterære succes og det stigende antal unge med en sammenlignelig baggrund: 
»Det er virkelig interessant, hvis man på Forfatterskolen ser en direkte effekt, og jeg kan godt forestille mig, at den er der«, siger han. 
»Men på en højskole tror jeg snarere, at fremgangen er en del af en bredere samfundsudvikling: Der er flere, der integreres, og blandt dem forekommer det ikke længere farligt eller mærkeligt at tage på højskole«. Yahyas vrede er pejlemærke 
Også Vestjyllands Højskole har en skrivelinje, men det bliver ikke herfra, Forfatterskolen får indvandrerislæt foreløbig: For tiden er der ikke ingen elever med anden etnisk baggrund end dansk. 
»Vi har tidligere forsøgt at få unge fra de miljøer ind og vil meget gerne have det, men foreløbig er det ikke rigtig lykkedes«, konstaterer forstander Else Mathiassen. 
Landets førende skrivehøjskole er Testrup Højskole, der kan prale med at udklække en stor andel af nye, unge forfattere, og her glæder det forstander Jørgen Carlsen, at Forfatterskolen nu ser flere unge med indvandrerbaggrund. 
»Det er positivt med nye stemmer. De kan være med til at skabe det brogede kludetæppe, som dansk kultur også er«, siger Jørgen Carlsen. 
FORFATTER SKRIVER PÅ KEBABNORSK »I Norge taler man altid om den store indvandrerroman« 
Testrup Højskole har haft elever med anden etnisk baggrund end dansk også før Yahya Hassan, og Jørgen Carlsen kan ikke umiddelbart se nogen ny udvikling i ansøgerfeltet. Men så kommer han i tanke om, at højskolen for første gang får to elever fra familier med mellemøstlig baggrund: Til efteråret begynder en ung palæstinensisk kvinde og en ung syrisk mand. Begge har valgt skrivelinjen. 
»Det er svært at sige, om det lige skyldes Yahya Hassan, men det kan jo godt være, at han er pejlemærke, og at nogle er inspireret af hans vrede stemme. Han kan godt repræsentere en ny generation af skribenter fra de miljøer«, siger Jørgen Carlsen. 
Ham, det hele handler om, fik i sidste uge forlænget sin varetægtsfængsling i en sag om skyderi og vold. 
</post>
<signature>

</signature>
<external_links>

</external_links>
<country>DK</country>
<main_image>http://multimedia.pol.dk/archive/01022/Yahya_Hassan_1022356w.jpg</main_image>
</document>
