<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Slučaj Dolački - razrješenje ili tek početak prave afere? - Barometar.hr</discussion_title>
<language>croatian</language>
<gmt_offset></gmt_offset>
<topic_url>http://barometar.vecernji.hr/analyses/slucaj-dolecki-razrjesenje-ili-tek-poc-2998-1/</topic_url>
<topic_text>
25.04.2016. 04:04, Politički ili kriminalni obračun: Koliko je politike u slučaju pljačke zagrebačke policije? 
Sve su prilike da opet imamo situaciju koja se u medijima prezentira na jedan način, da bi se onda kroz nepobitne činjenice ustvrdilo nešto drugo. A to pojačava ionako veliki kaos u javnom prostoru. Medije je bila preplavila jednoznačna tvrdnja da je pljačka u Heinzelovoj razriješena . No razmatranje detalja iz te vijesti navodi na sumnju da tu nešto ozbiljno ne štima. 
Ne pokušavajući davati razinu tumačenja koju mogu pružiti samo pravni profesionalci, ali iščitavajući javno dostupan Zakon o kaznenom postupku , može se ustvrditi da se u trenutku kad je objavljena vijest o &quot;razrješenju&quot; slučaj tek nalazio u fazi kaznenog progona, takozvanog prethodnog postupka. Već elementarni zdrav razum nam govori da će ovaj slučaj biti razriješen tek pravomoćnom presudom, ali ako se suzimo na opseg obveza policije, za policiju bi se smatralo da je kako-tako razriješila svoj dio posla onda kad se potvrdi optužnica, ako se potvrdi. 
Ovdje, međutim, po svemu sudeći nemamo takvu situaciju. Ni blizu. Nakon slavodobitne vijesti o razrješenju slučaja dobili smo vijest da je osumnjičeniku Željku Dolačkom određeno mjesec dana istražnog zatvora. Prema Članku 341 stavcima 2 i 3 spomenutog zakona, te članku 216, koji definira kada je istraga obvezna, državni odvjetnik može podići optužnicu bez istrage ako smatra da je prikupljeno dovoljno dokaza. To vrijedi za sva kaznena djela osim onih za koje je zapriječena kazna od više od 15 godina zatvora ili kazna dugotrajnog zatvora, za koja je istraga uvijek obvezna. Nije lako zamijeniti profesionalca u pravu (ali tu se postavlja pitanje - zašto profesionalci u pravu nikad u ovakvim situacijama sami javno ne reagiraju), ali prema Članku 291 Kaznenog zakona , za zloporabu položaja i ovlasti - nedjelo za koje se Dolačkom može suditi prema Zakonu o USKOK-u , najveća zapriječena kazna, za najteža djela je 12 godina zatvora. 
Ako se ogradimo od mogućih pravnih kontradikcija i dodatnih uvjeta za koje ne znamo, ali se držimo jasnih i jednoznačnih članaka navedenih zakona, to znači da u ovom slučaju državni odvjetnik nije bio obvezan pokrenuti istragu po sili zakona. To opet znači da je istraga pokrenuta zato što se smatra da nema dovoljno dokaza za optužnicu - i time dolazimo da zaključka da je tvrdnja kako je slučaj razriješen potpuno neistinita! Da je &quot;slučaj razriješen&quot; optužnica bi već bila podignuta. 
Ovakvim zaključkom prvo je pitanje koje nam se postavlja: je li policija stvarno tako nesposobna ili je riječ o namjernom podmetanju Orepiću? Čak i kad bismo prihvatili čisto hipotetičku pretpostavku da je Orepić, teško podnoseći svoj položaj u žarištu svih tekućih trvenja oko preustroja policije, vršio pritisak na policiju iz želje da što prije dobije konkretan rezultat istrage - čak i u toj situaciji teško je zamisliti da bi angažirani policajci svjesno prihvatili rizik teške blamaže ako se ispostavi da je njihova slavodobitna objava bila puni promašaj. Osim ako nisu jako nesposobni. Ili je netko svjesno prihvatio teret blamaže, radi potpune diskreditacije Orepića? 
Koja od tih dviju alternativa objašnjenja događaja može više obeshrabriti javnost - da su policijski istražitelji nesposobni ili da se bave političkim igrama kao nečiji &quot;igrači&quot;? Obje su jako frustrirajuće. Neke čudne igre u MUP-u očito prijete da nadiđu Orepićeve mogućnosti i kapacitete, bez obzira na njegove namjere i volju. Ako je sam događaj pljačke u Heinzelovoj nešto što iskače iz svih normi i očekivanja, bar bi se istraga tog događaja trebala provoditi po jasnim rutinama i dokazati solidan rad policije. Ako ni to nije moguće, nego se prerano hvastanje uspjehom u istrazi pokaže kao fijasko, onda se stvarno postavlja pitanje - kome se u MUP-u može vjerovati i kako se Orepić može nositi s tom situacijom. 
Kada je riječ o HDZ-u, prvo što je nejasno je zašto ova stranka, koja od dolaska na vlast stavlja veliki naglasak na probleme u MUP-u, nije uspjela predočiti kompetentnu analizu, potkrijepljenu čvrstim činjenicama, koja takve probleme u ministarstvu dokazuje. HDZ-u to ne bi trebao biti profesionalni problem ako znamo da im vrh čine ljudi s iskustvom na visokim pozicijama u MUP-u: Karamarko, Čuljak, Brkić. Zar ne bi takvi kadrovi trebali biti sposobni suvereno argumentirati svoje tvrdnje pred cijelom javnosti i tako pridobiti javnost na svoju stranu, bez ikakve potrebe da izravno pritišću Orepića? Zar nemaju nikakve bolje argumente za loše stanje od ove neobične i neočekivane pljačke? Sustavno loš rad bi neminovno trebao dovesti do sustavnog pogoršanja rezultata MUP-a, a Karamarko, Čuljak i Brkić bi naprosto morali moći i znati takav pad kvantificirati i predočiti cijeloj javnosti s obzirom na njihovo znanje i iskustvo. 
No, u svakom slučaju, HDZ-ova argumentacija će bar u formalnom smislu &quot;doći na svoje&quot; ako se istraga pretvori u jednak skandal kakav je sama pljačka - time će se jasno vidjeti da je organizacijsko stanje loše i da Orepić ne može vladati situacijom. Ali ovdje se moramo zapitati - hoće li takav niz skandala koji štete MUP-u a pomažu HDZ-ovoj kritici MUP-a navesti javnost da sve više misli kako HDZ u svemu tome na neki način ima svoje prste, i napokon - hoće li HDZ učiniti ikakav napor da takve sumnje što prije demantira? Jer takav niz koincidencija naprosto budi sumnje, a šutnja takve sumnje pojačava. 
Sve u svemu, kako god sudionici trvenja budu odlučili o svojim vlastitim budućim potezima, najbolje čemu se mi sada možemo nadati je da će odluka o podizanju ili nepodizanju optužnice protiv Dolačkog biti donesena u najkraćem razumno mogućem roku - ta odluka će se neminovno nametnuti kao ocjena Orepićeve sudbine na mjestu ministra i bar donekle pogurati cijelu situaciju oko ustroja MUP-a u nekom jasnom smjeru, za nekoga željenom, za nekog neželjenom, ali bar konkretnom odmaku od stanja potpunog zastoja. Ako optužnica bude potvrđena, ministar će dobiti &quot;novi život&quot; i priliku da nastavi sa svojim pokušajima reorganizacije. Ako padne, Orepić, koji je svojim ljudima već čestitao na uspješno završenom poslu, izgubit će svaki kredibilitet. 
Apsolutno najgore bi bilo da pravosuđe ovu odluku počne odlagati u nedogled, ostavljajući vrh MUP-a u neizvjesnosti i trajnim trzavicama, zavađene strane u iščekivanju, a javnost u zebnji od posljedica koje može izazvati dugotrajna uzdrmanost u vrhovima policije. 6 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://barometar.vecernji.hr/analyses/slucaj-dolecki-razrjesenje-ili-tek-poc-2998-1/</post_url>
<post_date>20160421</post_date>
<post_time></post_time>
<username></username>
<post>
25.04.2016. 04:04, Politički ili kriminalni obračun: Koliko je politike u slučaju pljačke zagrebačke policije? 
Sve su prilike da opet imamo situaciju koja se u medijima prezentira na jedan način, da bi se onda kroz nepobitne činjenice ustvrdilo nešto drugo. A to pojačava ionako veliki kaos u javnom prostoru. Medije je bila preplavila jednoznačna tvrdnja da je pljačka u Heinzelovoj razriješena . No razmatranje detalja iz te vijesti navodi na sumnju da tu nešto ozbiljno ne štima. 
Ne pokušavajući davati razinu tumačenja koju mogu pružiti samo pravni profesionalci, ali iščitavajući javno dostupan Zakon o kaznenom postupku , može se ustvrditi da se u trenutku kad je objavljena vijest o &quot;razrješenju&quot; slučaj tek nalazio u fazi kaznenog progona, takozvanog prethodnog postupka. Već elementarni zdrav razum nam govori da će ovaj slučaj biti razriješen tek pravomoćnom presudom, ali ako se suzimo na opseg obveza policije, za policiju bi se smatralo da je kako-tako razriješila svoj dio posla onda kad se potvrdi optužnica, ako se potvrdi. 
Ovdje, međutim, po svemu sudeći nemamo takvu situaciju. Ni blizu. Nakon slavodobitne vijesti o razrješenju slučaja dobili smo vijest da je osumnjičeniku Željku Dolačkom određeno mjesec dana istražnog zatvora. Prema Članku 341 stavcima 2 i 3 spomenutog zakona, te članku 216, koji definira kada je istraga obvezna, državni odvjetnik može podići optužnicu bez istrage ako smatra da je prikupljeno dovoljno dokaza. To vrijedi za sva kaznena djela osim onih za koje je zapriječena kazna od više od 15 godina zatvora ili kazna dugotrajnog zatvora, za koja je istraga uvijek obvezna. Nije lako zamijeniti profesionalca u pravu (ali tu se postavlja pitanje - zašto profesionalci u pravu nikad u ovakvim situacijama sami javno ne reagiraju), ali prema Članku 291 Kaznenog zakona , za zloporabu položaja i ovlasti - nedjelo za koje se Dolačkom može suditi prema Zakonu o USKOK-u , najveća zapriječena kazna, za najteža djela je 12 godina zatvora. 
Ako se ogradimo od mogućih pravnih kontradikcija i dodatnih uvjeta za koje ne znamo, ali se držimo jasnih i jednoznačnih članaka navedenih zakona, to znači da u ovom slučaju državni odvjetnik nije bio obvezan pokrenuti istragu po sili zakona. To opet znači da je istraga pokrenuta zato što se smatra da nema dovoljno dokaza za optužnicu - i time dolazimo da zaključka da je tvrdnja kako je slučaj razriješen potpuno neistinita! Da je &quot;slučaj razriješen&quot; optužnica bi već bila podignuta. 
Ovakvim zaključkom prvo je pitanje koje nam se postavlja: je li policija stvarno tako nesposobna ili je riječ o namjernom podmetanju Orepiću? Čak i kad bismo prihvatili čisto hipotetičku pretpostavku da je Orepić, teško podnoseći svoj položaj u žarištu svih tekućih trvenja oko preustroja policije, vršio pritisak na policiju iz želje da što prije dobije konkretan rezultat istrage - čak i u toj situaciji teško je zamisliti da bi angažirani policajci svjesno prihvatili rizik teške blamaže ako se ispostavi da je njihova slavodobitna objava bila puni promašaj. Osim ako nisu jako nesposobni. Ili je netko svjesno prihvatio teret blamaže, radi potpune diskreditacije Orepića? 
Koja od tih dviju alternativa objašnjenja događaja može više obeshrabriti javnost - da su policijski istražitelji nesposobni ili da se bave političkim igrama kao nečiji &quot;igrači&quot;? Obje su jako frustrirajuće. Neke čudne igre u MUP-u očito prijete da nadiđu Orepićeve mogućnosti i kapacitete, bez obzira na njegove namjere i volju. Ako je sam događaj pljačke u Heinzelovoj nešto što iskače iz svih normi i očekivanja, bar bi se istraga tog događaja trebala provoditi po jasnim rutinama i dokazati solidan rad policije. Ako ni to nije moguće, nego se prerano hvastanje uspjehom u istrazi pokaže kao fijasko, onda se stvarno postavlja pitanje - kome se u MUP-u može vjerovati i kako se Orepić može nositi s tom situacijom. 
Kada je riječ o HDZ-u, prvo što je nejasno je zašto ova stranka, koja od dolaska na vlast stavlja veliki naglasak na probleme u MUP-u, nije uspjela predočiti kompetentnu analizu, potkrijepljenu čvrstim činjenicama, koja takve probleme u ministarstvu dokazuje. HDZ-u to ne bi trebao biti profesionalni problem ako znamo da im vrh čine ljudi s iskustvom na visokim pozicijama u MUP-u: Karamarko, Čuljak, Brkić. Zar ne bi takvi kadrovi trebali biti sposobni suvereno argumentirati svoje tvrdnje pred cijelom javnosti i tako pridobiti javnost na svoju stranu, bez ikakve potrebe da izravno pritišću Orepića? Zar nemaju nikakve bolje argumente za loše stanje od ove neobične i neočekivane pljačke? Sustavno loš rad bi neminovno trebao dovesti do sustavnog pogoršanja rezultata MUP-a, a Karamarko, Čuljak i Brkić bi naprosto morali moći i znati takav pad kvantificirati i predočiti cijeloj javnosti s obzirom na njihovo znanje i iskustvo. 
No, u svakom slučaju, HDZ-ova argumentacija će bar u formalnom smislu &quot;doći na svoje&quot; ako se istraga pretvori u jednak skandal kakav je sama pljačka - time će se jasno vidjeti da je organizacijsko stanje loše i da Orepić ne može vladati situacijom. Ali ovdje se moramo zapitati - hoće li takav niz skandala koji štete MUP-u a pomažu HDZ-ovoj kritici MUP-a navesti javnost da sve više misli kako HDZ u svemu tome na neki način ima svoje prste, i napokon - hoće li HDZ učiniti ikakav napor da takve sumnje što prije demantira? Jer takav niz koincidencija naprosto budi sumnje, a šutnja takve sumnje pojačava. 
Sve u svemu, kako god sudionici trvenja budu odlučili o svojim vlastitim budućim potezima, najbolje čemu se mi sada možemo nadati je da će odluka o podizanju ili nepodizanju optužnice protiv Dolačkog biti donesena u najkraćem razumno mogućem roku - ta odluka će se neminovno nametnuti kao ocjena Orepićeve sudbine na mjestu ministra i bar donekle pogurati cijelu situaciju oko ustroja MUP-a u nekom jasnom smjeru, za nekoga željenom, za nekog neželjenom, ali bar konkretnom odmaku od stanja potpunog zastoja. Ako optužnica bude potvrđena, ministar će dobiti &quot;novi život&quot; i priliku da nastavi sa svojim pokušajima reorganizacije. Ako padne, Orepić, koji je svojim ljudima već čestitao na uspješno završenom poslu, izgubit će svaki kredibilitet. 
Apsolutno najgore bi bilo da pravosuđe ovu odluku počne odlagati u nedogled, ostavljajući vrh MUP-a u neizvjesnosti i trajnim trzavicama, zavađene strane u iščekivanju, a javnost u zebnji od posljedica koje može izazvati dugotrajna uzdrmanost u vrhovima policije. 6 
</post>
<signature>

</signature>
<external_links>

</external_links>
<country>DE</country>
<main_image>http://barometar.vecernji.hr/topics/slug/koliko-je-politike-u-slucaju-pljacke-zag-683/</main_image>
</document>
