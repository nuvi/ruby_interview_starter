<?xml version="1.0" encoding="UTF-8"?>
<document>
<type>mainstream</type>
<forum>http://ilcentro.gelocal.it/rss/sport/</forum>
<forum_title>Sport - Il Centro</forum_title>
<discussion_title>Il Pescara deluso ora punta al bronzo</discussion_title>
<language>italian</language>
<gmt_offset></gmt_offset>
<topic_url>http://ilcentro.gelocal.it/sport/2016/04/24/news/il-pescara-deluso-ora-punta-al-bronzo-1.13359346</topic_url>
<topic_text>
Il Pescara deluso ora punta al bronzo Il Pescara deluso ora punta al bronzo Calcio a 5: alle 18 la sfida col Benfica dopo il ko nella semifinale di Uefa Futsal Cup 24 aprile 2016 
La delusione sarà difficile da smaltire. Il Pescara ieri mattina si è svegliato con ancora tanta rabbia in corpo dopo il ko nella semifinale di Uefa Futsal Cup. La sconfitta per 4-2, contro gli spagnoli dell’Inter Movistar, brucia per come è maturata. I biancazzurri, non favoriti dai pronostici, hanno messo alle corde i padroni di casa nel Palacio Multiusos de Guadalajara, giocando quasi alla pari contro i quotatissimi iberici. Sono state pagate a carissimo prezzo due ingenuità difensive. «Ora dovremo essere bravi a recuperare le energie», ha ammonito Fulvio Colini, tecnico dei pescaresi. 
Il Pescara oggi pomeriggio (ore 18) sfiderà il Benfica per la medaglia di bronzo, invece l’Inter Movistar contenderà la Coppa ai “fastidiosi” russi dell’Ugra (ore 20,30). «Non siamo venuti a fare shopping a Madrid e faremo la nostra gara senza risparmiarci». 
Il Benfica ha dato filo da torcere ai russi, in semifinale, ed è stato sconfitto solo ai calci di rigore. I pescaresi dovranno vedersela con due vecchie conoscenze del Futsal abruzzese, come Patias, che nel 2011 ha vinto con il Montesilvano la Uefa Futsal Cup, e Chaguinha, nella passata stagione in forza all&apos;Acqua&amp;Sapone. Appuntamento dunque alle 18,30, per cercare di tornare in Abruzzo con almeno la medaglia di bronzo. Nicolodi e soci dovranno mettere in campo lo stesso impegno mostrato venerdì eliminando le amnesie difensive che hanno condizionato la gara di semifinale. Probabilmente Colini cambierà qualcosa anche nelle scelte. 
Grande prova di Canal nel primo round della final four, come Grello, Salas e Capuozzo, un po’ in ombra Cuzzolino e Rogeeio. Probabilmente quella di oggi pomeriggio sarà l’ultima gara in Europa con la maglia biancazzurra dell’universale Maxi Rescia, il migliore in campo nella semifinale. Il motivo? Sembra che il Barcellona abbia formulato un’offerta irrinunciabile per Rescia, che a fine anno, con tutta probabilità, lascerà Pescara. «Adesso vogliamo vincere il bronzo», ha sottolineato il presidente Danilo Iannascoli. «Ho visto i ragazzi molto delusi e sarà dura smaltire una sconfitta del genere». 
©RIPRODUZIONE RISERVATA
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://ilcentro.gelocal.it/sport/2016/04/24/news/il-pescara-deluso-ora-punta-al-bronzo-1.13359346</post_url>
<post_date>20160424</post_date>
<post_time>0217</post_time>
<username></username>
<post>
Il Pescara deluso ora punta al bronzo Il Pescara deluso ora punta al bronzo Calcio a 5: alle 18 la sfida col Benfica dopo il ko nella semifinale di Uefa Futsal Cup 24 aprile 2016 
La delusione sarà difficile da smaltire. Il Pescara ieri mattina si è svegliato con ancora tanta rabbia in corpo dopo il ko nella semifinale di Uefa Futsal Cup. La sconfitta per 4-2, contro gli spagnoli dell’Inter Movistar, brucia per come è maturata. I biancazzurri, non favoriti dai pronostici, hanno messo alle corde i padroni di casa nel Palacio Multiusos de Guadalajara, giocando quasi alla pari contro i quotatissimi iberici. Sono state pagate a carissimo prezzo due ingenuità difensive. «Ora dovremo essere bravi a recuperare le energie», ha ammonito Fulvio Colini, tecnico dei pescaresi. 
Il Pescara oggi pomeriggio (ore 18) sfiderà il Benfica per la medaglia di bronzo, invece l’Inter Movistar contenderà la Coppa ai “fastidiosi” russi dell’Ugra (ore 20,30). «Non siamo venuti a fare shopping a Madrid e faremo la nostra gara senza risparmiarci». 
Il Benfica ha dato filo da torcere ai russi, in semifinale, ed è stato sconfitto solo ai calci di rigore. I pescaresi dovranno vedersela con due vecchie conoscenze del Futsal abruzzese, come Patias, che nel 2011 ha vinto con il Montesilvano la Uefa Futsal Cup, e Chaguinha, nella passata stagione in forza all&apos;Acqua&amp;Sapone. Appuntamento dunque alle 18,30, per cercare di tornare in Abruzzo con almeno la medaglia di bronzo. Nicolodi e soci dovranno mettere in campo lo stesso impegno mostrato venerdì eliminando le amnesie difensive che hanno condizionato la gara di semifinale. Probabilmente Colini cambierà qualcosa anche nelle scelte. 
Grande prova di Canal nel primo round della final four, come Grello, Salas e Capuozzo, un po’ in ombra Cuzzolino e Rogeeio. Probabilmente quella di oggi pomeriggio sarà l’ultima gara in Europa con la maglia biancazzurra dell’universale Maxi Rescia, il migliore in campo nella semifinale. Il motivo? Sembra che il Barcellona abbia formulato un’offerta irrinunciabile per Rescia, che a fine anno, con tutta probabilità, lascerà Pescara. «Adesso vogliamo vincere il bronzo», ha sottolineato il presidente Danilo Iannascoli. «Ho visto i ragazzi molto delusi e sarà dura smaltire una sconfitta del genere». 
©RIPRODUZIONE RISERVATA
</post>
<signature>

</signature>
<external_links>

</external_links>
<country>IT</country>
<main_image>http://ilcentro.gelocal.it/polopoly_fs/1.13359345.1461539387!/httpImage/image.jpg_gen/derivatives/detail_558/image.jpg</main_image>
</document>
