<?xml version="1.0" encoding="UTF-8"?>
<document>
<type>mainstream</type>
<forum>http://www.omroepgelderland.nl/rss</forum>
<forum_title>Omroep Gelderland</forum_title>
<discussion_title>&apos;Wijchen moet in 2018 de gezondste gemeente van Nederland zijn&apos;</discussion_title>
<language>dutch</language>
<gmt_offset></gmt_offset>
<topic_url>http://www.omroepgelderland.nl/nieuws/2108989/Wijchen-moet-in-2018-de-gezondste-gemeente-van-Nederland-zijn</topic_url>
<topic_text>
  18:06 &apos;Wijchen moet in 2018 de gezondste gemeente van Nederland zijn&apos; Huisarts Joop de Vette WIJCHEN - In 2018 is Wijchen de gezondste gemeente van Nederland. Tenminste, als het aan Wijchen Gezond ligt. Dat is een initiatief van een aantal huisartsen, apothekers en de ZZG Zorggroep. 
Hoe willen ze dat bereiken? Het is vooral een kwestie van gezonder leven, vertelt huisarts Joop de Vette. Hij is een van de drijvende krachten achter Wijchen Gezond. Twaalf kilo kwijt 
De huisarts is op weg naar Willem de Laat, één van zijn patiënten. Normaal is De Laat een hele sportieve man, maar nu heeft de 71-jarige net een heupoperatie gehad. 
Een paar jaar geleden was De Laat te zwaar en daarom gaf zijn vrouw hem op voor een leefstijlcursus. &apos;Hoewel het helemaal niet de doelstelling was ben ik toen in drie maanden 12 kilo kwijt geraakt&apos;, weet De Laat nog. &apos;Gewoon door met anderen te praten over hoe je gezond leeft. Dat betekent dat je een evenwicht tussen hoofd en lijf moet hebben.&apos; 
Er piept en knippert van alles in de wagen. &apos;Ik heb hem net een paar dagen, ik weet nog niet hoe alles werkt&apos;, lacht De Vette achter het stuur. Normaal zijn huisartsen druk om mensen beter te maken, maar De Vette wil vooral voorkomen dat mensen ziek worden. De Vette: &apos;Het is al heel lang bekend dat we het risico op ziekten met 80 procent kunnen verminderen als we onze levensstijl aanpassen.&apos; Gezond leven, maar niet te letterlijk 
We moeten dus gezonder gaan leven. In de gemeente Wijchen zeker als het de gezondste gemeente van Nederland wil worden in 2018. Maar die doelstelling moeten we niet al te letterlijk nemen. &apos;We hebben dat bedacht om te prikkelen&apos;, legt De Vette uit. &apos;We willen vooral dat mensen gaan nadenken over hun levensstijl en hun eigen gezondheid op 1 zetten.&apos; 
Huisarts De Vette is geïnspireerd door de blue zones, een term van de Amerikaan Dan Buetner. Dat is een bekende journalist en onderzoeker en tegenwoordig een veelgevraagd spreker. Voor het blad National Geographic onderzocht hij de gebieden waar mensen het oudst worden en bovendien het gezondst en gelukkigst zijn. Niet veel vlees, wel een geloof 
Deze meest vitale mensen ter wereld blijken diverse overeenkomsten te hebben. Zo bewegen ze regelmatig, hebben ze een doel in het leven, ervaren weinig stress, eten niet veel calorieën en vlees, hebben een geloof en hechte familiebanden en ook ze drinken niet veel alcohol. 
Op dit moment zijn er 5 Blue Zones in de wereld. De eilanden Ikaria in Griekenland en Sardinië in Italië, Nicoya in het Midden-Amerikaanse Costa Rica, Loma Linda in Californië en tot slot de eilandengroep Okinawa in Japan. 
De mensen in Wijchen op straat blijken nog nooit van Blue Zones en van Wijchen Gezond gehoord te hebben. &apos;Van de veertigduizend Wijchenaren kennen misschien duizend mensen ons,&apos; geeft De Vette toe. &apos;En dat zijn nog veel professionals ook.&apos; Appen voor een betere gezondheid 
Daarom zijn er al inspiratie-avonden georganiseerd en kan er vanaf dinsdagavond een levensstijl-app worden gedownload. De Vette: &apos;Als mensen met elkaar kunnen appen over hoeveel ze zijn afgevallen of elkaar kunnen steunen, dan blijkt dat te werken voor wie streeft naar een betere gezondheid.&apos; Ook is er via de app aan allerlei informatie te komen en bovendien kun je vragen stellen aan deskundigen. 
Willem de Laat loopt met de huisarts mee naar zijn auto. Met wat moeite parkeert hij het gevaarte uit en gaat op weg naar zijn nachtdienst. Hij vindt Wijchen Gezond nu al geslaagd. &apos;Onze intentie wordt steeds duidelijker, namelijk dat je gezondheid voor 80 procent zelf doet.&apos;
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.omroepgelderland.nl/nieuws/2108989/Wijchen-moet-in-2018-de-gezondste-gemeente-van-Nederland-zijn</post_url>
<post_date>20160425</post_date>
<post_time>1606</post_time>
<username></username>
<post>
  18:06 &apos;Wijchen moet in 2018 de gezondste gemeente van Nederland zijn&apos; Huisarts Joop de Vette WIJCHEN - In 2018 is Wijchen de gezondste gemeente van Nederland. Tenminste, als het aan Wijchen Gezond ligt. Dat is een initiatief van een aantal huisartsen, apothekers en de ZZG Zorggroep. 
Hoe willen ze dat bereiken? Het is vooral een kwestie van gezonder leven, vertelt huisarts Joop de Vette. Hij is een van de drijvende krachten achter Wijchen Gezond. Twaalf kilo kwijt 
De huisarts is op weg naar Willem de Laat, één van zijn patiënten. Normaal is De Laat een hele sportieve man, maar nu heeft de 71-jarige net een heupoperatie gehad. 
Een paar jaar geleden was De Laat te zwaar en daarom gaf zijn vrouw hem op voor een leefstijlcursus. &apos;Hoewel het helemaal niet de doelstelling was ben ik toen in drie maanden 12 kilo kwijt geraakt&apos;, weet De Laat nog. &apos;Gewoon door met anderen te praten over hoe je gezond leeft. Dat betekent dat je een evenwicht tussen hoofd en lijf moet hebben.&apos; 
Er piept en knippert van alles in de wagen. &apos;Ik heb hem net een paar dagen, ik weet nog niet hoe alles werkt&apos;, lacht De Vette achter het stuur. Normaal zijn huisartsen druk om mensen beter te maken, maar De Vette wil vooral voorkomen dat mensen ziek worden. De Vette: &apos;Het is al heel lang bekend dat we het risico op ziekten met 80 procent kunnen verminderen als we onze levensstijl aanpassen.&apos; Gezond leven, maar niet te letterlijk 
We moeten dus gezonder gaan leven. In de gemeente Wijchen zeker als het de gezondste gemeente van Nederland wil worden in 2018. Maar die doelstelling moeten we niet al te letterlijk nemen. &apos;We hebben dat bedacht om te prikkelen&apos;, legt De Vette uit. &apos;We willen vooral dat mensen gaan nadenken over hun levensstijl en hun eigen gezondheid op 1 zetten.&apos; 
Huisarts De Vette is geïnspireerd door de blue zones, een term van de Amerikaan Dan Buetner. Dat is een bekende journalist en onderzoeker en tegenwoordig een veelgevraagd spreker. Voor het blad National Geographic onderzocht hij de gebieden waar mensen het oudst worden en bovendien het gezondst en gelukkigst zijn. Niet veel vlees, wel een geloof 
Deze meest vitale mensen ter wereld blijken diverse overeenkomsten te hebben. Zo bewegen ze regelmatig, hebben ze een doel in het leven, ervaren weinig stress, eten niet veel calorieën en vlees, hebben een geloof en hechte familiebanden en ook ze drinken niet veel alcohol. 
Op dit moment zijn er 5 Blue Zones in de wereld. De eilanden Ikaria in Griekenland en Sardinië in Italië, Nicoya in het Midden-Amerikaanse Costa Rica, Loma Linda in Californië en tot slot de eilandengroep Okinawa in Japan. 
De mensen in Wijchen op straat blijken nog nooit van Blue Zones en van Wijchen Gezond gehoord te hebben. &apos;Van de veertigduizend Wijchenaren kennen misschien duizend mensen ons,&apos; geeft De Vette toe. &apos;En dat zijn nog veel professionals ook.&apos; Appen voor een betere gezondheid 
Daarom zijn er al inspiratie-avonden georganiseerd en kan er vanaf dinsdagavond een levensstijl-app worden gedownload. De Vette: &apos;Als mensen met elkaar kunnen appen over hoeveel ze zijn afgevallen of elkaar kunnen steunen, dan blijkt dat te werken voor wie streeft naar een betere gezondheid.&apos; Ook is er via de app aan allerlei informatie te komen en bovendien kun je vragen stellen aan deskundigen. 
Willem de Laat loopt met de huisarts mee naar zijn auto. Met wat moeite parkeert hij het gevaarte uit en gaat op weg naar zijn nachtdienst. Hij vindt Wijchen Gezond nu al geslaagd. &apos;Onze intentie wordt steeds duidelijker, namelijk dat je gezondheid voor 80 procent zelf doet.&apos;
</post>
<signature>

</signature>
<external_links>

</external_links>
<country></country>
<main_image>http://cdn.gld.nl/data/4e4b75de9c2a4943a887dc8e95ca9749/opener/joop_de_vette_wijchen.jpg</main_image>
</document>
