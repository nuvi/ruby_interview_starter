<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Selena Gomez vystúpi v októbri v Prahe</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/hudba/clanok/1060317-selena-gomez-vystupi-v-oktobri-v-prahe/</topic_url>
<topic_text>
Selena Gomez vystúpi v októbri v Prahe Autor: SITA, dnes 13:57 Interpretka predstaví aj piesne z najnovšieho albumu Revival (2015). Americká speváčka Selena Gomez Foto: facebook.com/Selena BRATISLAVA 25. apríla (WebNoviny.sk) - Americká speváčka a herečka Selena Gomez vystúpi 24. októbra v Prahe. Interpretka sa predstaví v O2 Aréne v rámci Revival Tour, počas ktorého sa zastaví napríklad aj v Nemecku, Švajčiarsku, Francúzsku, Veľkej Británii, Španielsku, Švédsku, Nórsku, Fínsku, Dánsku a ďalších krajinách. Fanúšikovia a fanúšičky 23-ročnej rodáčky z texaského mesta Grand Prairie sa môžu tešiť aj na skladby z najnovšieho albumu Revival (2015). Selena Marie Gomez je známa najmä zo seriálu Kúzelníci z Waverly (2007 - 2012). Zahrala si aj v snímkach Ramona (2010), Popoluška v Monte Carle (2011), Muppets (2011), Spring Breakers (2012), Preteky s časom (2013) a svoj hlas prepožičala animovaným postavičkám vo filmoch Horton (2008), Arthur a Maltazardova pomsta (2009), Arthur a súboj dvoch svetov (2010), Hotel Transylvánia (2012) či Hotel Transylvánia 2 (2015). So svojou skupinou The Scene vydala štúdiové albumy Kiss &amp; Tell (2009), A Year Without Rain (2010) a When The Sun Goes Down (2011). Ako sólová interpretka má na konte štúdiovky Stars Dance (2013) a spomínanú Revival, a tiež kompiláciu For You (2014). Medzi jej najznámejšie piesne patria skladby ako Round &amp; Round, A Year Without Rain alebo Love You Like A Love Song. Informácie pochádzajú z webstránky www.idnes.cz a archívu agentúry SITA.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/hudba/clanok/1060317-selena-gomez-vystupi-v-oktobri-v-prahe/</post_url>
<post_date>20160425</post_date>
<post_time>1157</post_time>
<username></username>
<post>
Selena Gomez vystúpi v októbri v Prahe Autor: SITA, dnes 13:57 Interpretka predstaví aj piesne z najnovšieho albumu Revival (2015). Americká speváčka Selena Gomez Foto: facebook.com/Selena BRATISLAVA 25. apríla (WebNoviny.sk) - Americká speváčka a herečka Selena Gomez vystúpi 24. októbra v Prahe. Interpretka sa predstaví v O2 Aréne v rámci Revival Tour, počas ktorého sa zastaví napríklad aj v Nemecku, Švajčiarsku, Francúzsku, Veľkej Británii, Španielsku, Švédsku, Nórsku, Fínsku, Dánsku a ďalších krajinách. Fanúšikovia a fanúšičky 23-ročnej rodáčky z texaského mesta Grand Prairie sa môžu tešiť aj na skladby z najnovšieho albumu Revival (2015). Selena Marie Gomez je známa najmä zo seriálu Kúzelníci z Waverly (2007 - 2012). Zahrala si aj v snímkach Ramona (2010), Popoluška v Monte Carle (2011), Muppets (2011), Spring Breakers (2012), Preteky s časom (2013) a svoj hlas prepožičala animovaným postavičkám vo filmoch Horton (2008), Arthur a Maltazardova pomsta (2009), Arthur a súboj dvoch svetov (2010), Hotel Transylvánia (2012) či Hotel Transylvánia 2 (2015). So svojou skupinou The Scene vydala štúdiové albumy Kiss &amp; Tell (2009), A Year Without Rain (2010) a When The Sun Goes Down (2011). Ako sólová interpretka má na konte štúdiovky Stars Dance (2013) a spomínanú Revival, a tiež kompiláciu For You (2014). Medzi jej najznámejšie piesne patria skladby ako Round &amp; Round, A Year Without Rain alebo Love You Like A Love Song. Informácie pochádzajú z webstránky www.idnes.cz a archívu agentúry SITA.
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/941372/490x327/selena-gomez.jpg</main_image>
</document>
