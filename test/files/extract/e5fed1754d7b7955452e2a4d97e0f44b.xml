<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=229&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>अक्‍कलकोटच्या अंजलीची अभिनय क्षेत्रात दमदार पावलं</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=5340133561901050172&amp;SectionId=12&amp;SectionName=पश्चिम महाराष्ट्र&amp;NewsDate=20160218&amp;Provider=आदित्य गाडगीळ - सकाळ वृत्तसेवा&amp;NewsTitle=अक्‍कलकोटच्या अंजलीची अभिनय क्षेत्रात दमदार पावलं</topic_url>
<topic_text>
सोलापूर - इच्छाशक्ती असेल तर कोणत्याही क्षेत्रात स्वत:च्या बळावर करिअर घडविता येतं, असं म्हणतात. अक्कलकोट तालुक्‍यातल्या मिरसगीसारख्या छोट्याशा खेडेगावातील अंजली लोंढे-पाटीलनं ही गोष्ट खरी करून दाखवली आहे. सोलापूरच्या ग्रामीण भागातली ही तरुणी अभिनयाच्या क्षेत्रात दमदार पावलं टाकत आहे.
खरं तर, अंजली ही मूळची खेळाडू. तिच्या घरातील सदस्यही क्रीडापटू. वडील बसवराज लोंढे हे नावाजलेले प्रशिक्षक. 400 ते 800 मीटरच्या अडथळ्यांच्या शर्यतीमध्ये अंजली ही महाराष्ट्राचं प्रतिनिधित्व करायची. इयत्ता नववीत असताना तिची ठाणे मॅरेथॉनसाठी निवड झाली. क्रीडा स्पर्धेसाठी मुंबईत आल्यानंतर ती अपयशी ठरली खरी; परंतु त्यामुळंच तिला या मायानगरीची ओळखही झाली. मुंबईत अभिनयाच्या क्षेत्रात करिअर करण्याचा तिनं निर्णय घेतला. अभिनय, मॉडेलिंगबाबत तर तिला बारावीत असल्यापासूनच आकर्षण वाटायला लागलं होतं. मुंबईत पाय ठेवल्यानंतर तिनं बराच संघर्ष केला. काही काळ किंगफिशर एअरलाइन्ससाठी हवाई सुंदरी म्हणून काम केलं. त्यानंतर फॅशन शो, कॅट वॉक, रॅम्प वॉकमध्ये तिनं आवडीनं सहभाग घेतला. त्यानंतर ती ललित पारजू यांच्या नाट्यसंस्थेत दाखल झाली. इथं अभिनयाचे धडे गिरवताना तिचे हिंदी आणि इंग्रजी शब्दोच्चारही सुधारले. यानंतर तिला हिंदी मालिकांच्या ऑफर्स येऊ लागल्या. दूरदर्शनवरील कहीं देर ना हो जाये, बालाजी टेलिफिल्म्सच्या कुछ इस तरह अशा मालिकांमधून सोलापूरचा हा गोंडस चेहरा दिसला. विनोदी अभिनेत्री उपासना सिंगसह सुधा चंद्रन, राज कनोजिया, नवीन प्रभाकर अशा दिग्गज कलाकारांसोबत काम करण्याचा अनुभव अंजलीच्या गाठीशी जमा आहे.
\&quot;झांगडगुत्ता‘मधून मराठीत पदार्पण...
हिंदी मालिकांमध्ये जम बसवल्यानंतर अंजली ही आता आगामी \&quot;झांगडगुत्ता‘ चित्रपटाच्या माध्यमातून मराठी सिनेसृष्टीत पदार्पण करत आहे. यामध्ये ती किशोरी शहाणे, भारत गणेशपुरे, सागर कारंडे यांच्यासारख्या दिग्गज मंडळींसोबत दिसेल. याखेरीज \&quot;रोड क्वीन‘ या राजस्थानी चित्रपटातही तिची महत्त्वाची भूमिका आहे. केवळ अभिनयापुरतंच मर्यादित न राहता ती आता दिग्दर्शनाकडेही वळत आहे. बदलत्या शिक्षणप्रवाहाबद्दल एका शॉर्टफिल्मची ती निर्मिती करत आहे.
मला नकारात्मक, त्याचप्रमाणे सामाजिक संदर्भ असणाऱ्या भूमिका आवडतात. अभिनयाच्या क्षेत्रात येताना बऱ्याच तरुणी केवळ हेरॉइन बनण्याचं स्वप्न बाळगून येतात, असं करणं चुकीचं आहे. करिअर पुढं घेऊन जाणारी कोणतीही भूमिका स्वीकारायला हवी.
- अंजली लोंढे-पाटील, अभिनेत्री
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=5340133561901050172&amp;SectionId=12&amp;SectionName=पश्चिम महाराष्ट्र&amp;NewsDate=20160218&amp;Provider=आदित्य गाडगीळ - सकाळ वृत्तसेवा&amp;NewsTitle=अक्‍कलकोटच्या अंजलीची अभिनय क्षेत्रात दमदार पावलं</post_url>
<post_date>20160218</post_date>
<post_time></post_time>
<username>- आदित्य गाडगीळ - सकाळ वृत्तसेवा</username>
<post>
सोलापूर - इच्छाशक्ती असेल तर कोणत्याही क्षेत्रात स्वत:च्या बळावर करिअर घडविता येतं, असं म्हणतात. अक्कलकोट तालुक्‍यातल्या मिरसगीसारख्या छोट्याशा खेडेगावातील अंजली लोंढे-पाटीलनं ही गोष्ट खरी करून दाखवली आहे. सोलापूरच्या ग्रामीण भागातली ही तरुणी अभिनयाच्या क्षेत्रात दमदार पावलं टाकत आहे.
खरं तर, अंजली ही मूळची खेळाडू. तिच्या घरातील सदस्यही क्रीडापटू. वडील बसवराज लोंढे हे नावाजलेले प्रशिक्षक. 400 ते 800 मीटरच्या अडथळ्यांच्या शर्यतीमध्ये अंजली ही महाराष्ट्राचं प्रतिनिधित्व करायची. इयत्ता नववीत असताना तिची ठाणे मॅरेथॉनसाठी निवड झाली. क्रीडा स्पर्धेसाठी मुंबईत आल्यानंतर ती अपयशी ठरली खरी; परंतु त्यामुळंच तिला या मायानगरीची ओळखही झाली. मुंबईत अभिनयाच्या क्षेत्रात करिअर करण्याचा तिनं निर्णय घेतला. अभिनय, मॉडेलिंगबाबत तर तिला बारावीत असल्यापासूनच आकर्षण वाटायला लागलं होतं. मुंबईत पाय ठेवल्यानंतर तिनं बराच संघर्ष केला. काही काळ किंगफिशर एअरलाइन्ससाठी हवाई सुंदरी म्हणून काम केलं. त्यानंतर फॅशन शो, कॅट वॉक, रॅम्प वॉकमध्ये तिनं आवडीनं सहभाग घेतला. त्यानंतर ती ललित पारजू यांच्या नाट्यसंस्थेत दाखल झाली. इथं अभिनयाचे धडे गिरवताना तिचे हिंदी आणि इंग्रजी शब्दोच्चारही सुधारले. यानंतर तिला हिंदी मालिकांच्या ऑफर्स येऊ लागल्या. दूरदर्शनवरील कहीं देर ना हो जाये, बालाजी टेलिफिल्म्सच्या कुछ इस तरह अशा मालिकांमधून सोलापूरचा हा गोंडस चेहरा दिसला. विनोदी अभिनेत्री उपासना सिंगसह सुधा चंद्रन, राज कनोजिया, नवीन प्रभाकर अशा दिग्गज कलाकारांसोबत काम करण्याचा अनुभव अंजलीच्या गाठीशी जमा आहे.
\&quot;झांगडगुत्ता‘मधून मराठीत पदार्पण...
हिंदी मालिकांमध्ये जम बसवल्यानंतर अंजली ही आता आगामी \&quot;झांगडगुत्ता‘ चित्रपटाच्या माध्यमातून मराठी सिनेसृष्टीत पदार्पण करत आहे. यामध्ये ती किशोरी शहाणे, भारत गणेशपुरे, सागर कारंडे यांच्यासारख्या दिग्गज मंडळींसोबत दिसेल. याखेरीज \&quot;रोड क्वीन‘ या राजस्थानी चित्रपटातही तिची महत्त्वाची भूमिका आहे. केवळ अभिनयापुरतंच मर्यादित न राहता ती आता दिग्दर्शनाकडेही वळत आहे. बदलत्या शिक्षणप्रवाहाबद्दल एका शॉर्टफिल्मची ती निर्मिती करत आहे.
मला नकारात्मक, त्याचप्रमाणे सामाजिक संदर्भ असणाऱ्या भूमिका आवडतात. अभिनयाच्या क्षेत्रात येताना बऱ्याच तरुणी केवळ हेरॉइन बनण्याचं स्वप्न बाळगून येतात, असं करणं चुकीचं आहे. करिअर पुढं घेऊन जाणारी कोणतीही भूमिका स्वीकारायला हवी.
- अंजली लोंढे-पाटील, अभिनेत्री
</post>
<signature>

</signature>
<external_links>

</external_links>
<country>US</country>
<main_image></main_image>
</document>
