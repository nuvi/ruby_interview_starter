<?xml version="1.0" encoding="UTF-8"?>
<document>
<type>mainstream</type>
<forum>http://www.ziaresireviste.ro/index.php?page=agentii_turism</forum>
<forum_title>Agentii Turism, cazare, Paste Craciun Revelion </forum_title>
<discussion_title>Jucăriile și îmbrăcămintea, în fruntea listei produselor periculoase nealimentare depistate în 2015 în UE</discussion_title>
<language>romanian</language>
<gmt_offset></gmt_offset>
<topic_url>http://www.ziaresireviste.ro/index.php?page=revista_presei&amp;details=on&amp;id=141861</topic_url>
<topic_text>
Anul trecut, în sistemul de alertă rapidă au fost înregistrate un număr de 2.072 de alerte în legătură cu produse nealimentare periculoase, dintre care 25 au venit din România, și au fost întreprinse 2.745 de acţiuni în urma alertelor, potrivit unui raport anual publicat luni de Comisia Europeană.
Cele două categorii principale de produse pentru care a trebuit să fie luate măsuri corective au fost jucăriile (27%) și îmbrăcămintea, textilele și articolele de modă (17%). Aceleași produse au făcut, de asemenea, obiectul celor mai multe notificări în anul precedent. În ceea ce privește riscurile, cel mai frecvent semnalat în 2015 a fost riscul chimic (25% din totalul semnalărilor), urmat de riscul de vătămare (22%), care în raportul precedent se afla în capul listei.
China este în continuare principala ţară de origine a produselor notificate în sistemul de alertă, 62% din produsele periculoase notificate provenind din această ţară. China reprezintă cea mai mare sursă de importuri în UE.
&quot;Sistemul de alertă rapidă a contribuit la coordonarea reacţiilor prompte ale autorităţilor de protecţie a consumatorilor, în vederea eliminării produsele periculoase din întreaga Europă. Ne aflăm în faţa a două provocări: pe de o parte vânzările online, în urma cărora produsele ajung direct în casele consumatorilor prin poștă, și, pe de altă parte, prezenţa puternică a produselor chinezești semnalate prin sistemul de alertă rapidă. În iunie voi efectua o vizită în China pentru a accelera cooperarea cu autorităţile chineze în domeniul siguranţei produselor&quot;, a declarat comisarul european pentru justiţie, consumatori și egalitate de gen, Vera Jourova.
Peste 65% dintre europeni cumpără produse online, iar numărul persoanelor care fac cumpărături online a crescut cu 27% între 2006 și 2015. În momentul de faţă, o nouă provocare este tratarea problemei pe care o reprezintă vânzările online, dat fiind că în acest mod ajung prin poșta în căminele consumatorilor produse din afara UE care este posibil să nu fi fost supuse unei verificări de siguranţă.
Începând cu 2003, prin sistemul de alertă rapidă se asigură faptul că între statele membre și Comisia Europeană circulă rapid informaţiile despre produsele nealimentare periculoase retrase de pe piaţă și/sau rechemate oriunde în Europa. În acest fel, pot fi luate măsuri corespunzătoare (de interzicere/oprire vânzărilor, de retragere de pe piaţă, de rechemare a produselor sau de refuzare a importurilor de către autorităţile vamale) oriunde în UE. La sistem participă în prezent 31 de ţări (statele membre ale UE plus Islanda, Liechtenstein și Norvegia).
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.ziaresireviste.ro/index.php?page=revista_presei&amp;details=on&amp;id=141861</post_url>
<post_date>20160425</post_date>
<post_time></post_time>
<username>Agerpres.ro</username>
<post>
Anul trecut, în sistemul de alertă rapidă au fost înregistrate un număr de 2.072 de alerte în legătură cu produse nealimentare periculoase, dintre care 25 au venit din România, și au fost întreprinse 2.745 de acţiuni în urma alertelor, potrivit unui raport anual publicat luni de Comisia Europeană.
Cele două categorii principale de produse pentru care a trebuit să fie luate măsuri corective au fost jucăriile (27%) și îmbrăcămintea, textilele și articolele de modă (17%). Aceleași produse au făcut, de asemenea, obiectul celor mai multe notificări în anul precedent. În ceea ce privește riscurile, cel mai frecvent semnalat în 2015 a fost riscul chimic (25% din totalul semnalărilor), urmat de riscul de vătămare (22%), care în raportul precedent se afla în capul listei.
China este în continuare principala ţară de origine a produselor notificate în sistemul de alertă, 62% din produsele periculoase notificate provenind din această ţară. China reprezintă cea mai mare sursă de importuri în UE.
&quot;Sistemul de alertă rapidă a contribuit la coordonarea reacţiilor prompte ale autorităţilor de protecţie a consumatorilor, în vederea eliminării produsele periculoase din întreaga Europă. Ne aflăm în faţa a două provocări: pe de o parte vânzările online, în urma cărora produsele ajung direct în casele consumatorilor prin poștă, și, pe de altă parte, prezenţa puternică a produselor chinezești semnalate prin sistemul de alertă rapidă. În iunie voi efectua o vizită în China pentru a accelera cooperarea cu autorităţile chineze în domeniul siguranţei produselor&quot;, a declarat comisarul european pentru justiţie, consumatori și egalitate de gen, Vera Jourova.
Peste 65% dintre europeni cumpără produse online, iar numărul persoanelor care fac cumpărături online a crescut cu 27% între 2006 și 2015. În momentul de faţă, o nouă provocare este tratarea problemei pe care o reprezintă vânzările online, dat fiind că în acest mod ajung prin poșta în căminele consumatorilor produse din afara UE care este posibil să nu fi fost supuse unei verificări de siguranţă.
Începând cu 2003, prin sistemul de alertă rapidă se asigură faptul că între statele membre și Comisia Europeană circulă rapid informaţiile despre produsele nealimentare periculoase retrase de pe piaţă și/sau rechemate oriunde în Europa. În acest fel, pot fi luate măsuri corespunzătoare (de interzicere/oprire vânzărilor, de retragere de pe piaţă, de rechemare a produselor sau de refuzare a importurilor de către autorităţile vamale) oriunde în UE. La sistem participă în prezent 31 de ţări (statele membre ale UE plus Islanda, Liechtenstein și Norvegia).
</post>
<signature>

</signature>
<external_links>

</external_links>
<country>RO</country>
<main_image>http://www.ziaresireviste.ro/images/upload/articol/107025jucarii-1.jpg</main_image>
</document>
