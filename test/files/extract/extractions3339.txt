<?xml version="1.0" encoding="UTF-8"?>
<document>
<type>mainstream</type>
<forum>http://adevarul.ro/news/societate/</forum>
<forum_title>News - Societate | adevarul.ro</forum_title>
<discussion_title>Medici de familie: „Scăderea acoperirii vaccinale poate duce la reapariţia unor boli infecţioase”</discussion_title>
<language>romanian</language>
<gmt_offset></gmt_offset>
<topic_url>http://adevarul.ro/news/societate/medici-familie-scaderea-acoperirii-vaccinale-duce-reaparitia-boli-infectioase-1_571e17ce5ab6550cb85523f8/index.html</topic_url>
<topic_text>
Puţini părinţi sunt de acord să îşi vaccineze copii FOTO Shutterstock
Rata scăzută a vaccinării din România, care se situează sub pragul recomandat de Organizaţia Mondială a Sănătăţii, poate avea consecinţe majore asupra sănătăţii, atrage atenţia Societatea Naţională de Medicina Familiei (SNMF). Medicii spun că tot mai puţini părinţi sunt de acord să-şi imunizeze copiii. Alertă medicală în Maramureş. Medicii recomandă vaccinarea împotriva r... Părinţii nu-şi mai vaccinează micuţii, numărul celor care ajung să respecte schema naţională de imunizare fiind în scădere de la an la an. Îngrijoraţi de statisticile care nu fac deloc cinste României, medicii atrag atenţia că riscul apariţiei unor epidemii este tot mai mare. De altfel, focare de rujeolă au fost deja depistate şi confirmate de oficiali din Ministerul Sănătăţii în mai multe judeţe din ţară. Concret, rata de vaccinare a scăzut la 80% la noi în ţară, în condiţiile în care pragul recomandat de Organizaţia Mondială a Sănătăţii este de 95%.
Autorităţile arată că un motiv pentru care părinţii refuză să meargă cu micuţii la doctor îl constituie sursele de informare neavizate cu care aceştia intră tot mai frecvent în contact, în timp ce societatea civilă dar şi medicii din sistem se plâng de lipsa vaccinurilor esenţiale, adică cele prevăzute de schema naţională de imunizare.
Şi, chiar dacă nu pot asigura o continuitate în ceea ce priveşte serul cu care trebuie imunizaţi micuţii, oficialii din Ministerul Sănătăţii promit că în cel mult două săptămâni vor lansa în dezbatere controversata lege a vaccinării, care prevede şi o serie de sancţiuni pentru părinţi.
Decese în rândul copiilor nevaccinaţi
Spre exemplu, peste 35.000 de copii au sărit anul trecut peste vaccinul împotriva rujeolei, rubeolei şi oreionului, spune Adriana Pistol, directorul Centrului Naţional de Supraveghere şi Control al Bolilor Transmisibile (CNSCBT). Iar pentru a-i imuniza, oficialii spun că nu mai puţin de 100.000 de doze sunt deja pregătite.
„Odată ce apare într-o zonă cu acoperire vaccinală foarte scăzută un focar de rujeolă, răspândirea se face foarte uşor. Dacă aceste persoane nu s-au vaccinat conform calendarului, le invităm să o facă. Şi aici mă refer la copiii de un an, de cinci ani, de şase ani, de şapte ani”, a arătat Adriana Pistol.
La rândul său, profesorul Alexandru Rafila, consilier în Ministerul Sănătăţii, a explicat că la nivelul anului 2015 au existat 12.000 de cazuri de rujeolă, soldate inclusiv cu decese în rândul micuţilor, în contextul în care vaccinarea a fost sistată timp de şase luni.
Vaccinul hexavalent, de negăsit
Medicii de familie au arătat însă că se confruntă, din nou, cu lipsuri în ceea ce priveşte vaccinul cu şase valenţe, important pentru prevenirea unor boli grave, între care poliomielita sau difteria.
„Este inacceptabil în aceste zile să nu avem în cabinete vaccinul hexavalent. Din punctul meu de vedere, ca medic de familie care stă de vorbă cu părintele şi îl consiliază, în momentul în care părintele acceptă, eu să nu am vaccinul să îl administrez. Este un element care nu trebuie să se mai întâlnească în viitor”, a conchis Gindrovel Dumitra, coordonatorul Grupului de Vaccinologie al Societăţii Naţionale de Medicina Familiei.
</topic_text>
<spam_score>0.00</spam_score>
<post_num>2</post_num>
<post_id>post-2</post_id>
<post_url>http://adevarul.ro/news/societate/medici-familie-scaderea-acoperirii-vaccinale-duce-reaparitia-boli-infectioase-1_571e17ce5ab6550cb85523f8/index.html</post_url>
<post_date>20160425</post_date>
<post_time>1900</post_time>
<username>Mr. Babanu</username>
<post>
Care &quot;medici de familie&quot; doamna Claudia Spiridon? Spuneti-ne si noua cui ii cheama, probabil sunt la fel ca &quot;echipa de specialisti&quot; veniti sa descopere cauza mortii copiilor de la Pitesti si au cerut buletinul meteo, ca probabil s-au imbolnavit de la modificarile starii vremii. Mamei acesteia ce-i spuneti? Şi-a dus copila la spital de mână şi a ieşit cu ea paralizată. Medicii i-au spus mamei să se pregătească de înmormântare www.antena3.ro/actualitate/si-a-dus-copila-la-spital-de-mana-si-a-iesit-cu-ea-paralizata-medicii-i-au-spus-atunci-mamei-sa-se-345298.html Mai bine spuneti pe fata ca este un articol platit sa bage pe garul intregii tari otravurile numite vaccinuri, pentru imbogatirea pramatiilor de la guvernare. cyd.ro/imagini-incredibile-in-casele-medicilor-si-asistentelor-arestate-pentru-coruptie-au-fost-gasite-geamantane-cu-bani/
</post>
<signature>

</signature>
<external_links>
<external_link>http://www.antena3.ro/actualitate/si-a-dus-copila-la-spital-de-mana-si-a-iesit-cu-ea-paralizata-medicii-i-au-spus-atunci-mamei-sa-se-345298.html</external_link><external_link>http://cyd.ro/imagini-incredibile-in-casele-medicilor-si-asistentelor-arestate-pentru-coruptie-au-fost-gasite-geamantane-cu-bani/</external_link>
</external_links>
<country>RO</country>
<main_image>http://adevarul.ro/assets/adevarul.ro/MRImage/2015/06/09/5576ad3ecfbe376e35163354/1200x630.jpg</main_image>
</document>
