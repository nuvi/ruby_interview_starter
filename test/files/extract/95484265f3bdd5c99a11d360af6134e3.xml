<?xml version="1.0" encoding="UTF-8"?>
<document>
<type>mainstream</type>
<forum>http://newpost.gr/feeds/xml/latest.xml</forum>
<forum_title>Newpost.gr</forum_title>
<discussion_title>ΠΟΕΣΥ: Η απεργία των δημοσιογράφων συνεχίζεται και τη Μ.Τρίτη</discussion_title>
<language>greek</language>
<gmt_offset></gmt_offset>
<topic_url>http://newpost.gr/entertainment/media/530513/poesy-h-apergia-twn-dhmosiografwn-synexizetai-kai-th-m-trith</topic_url>
<topic_text>
Δημοσίευση πριν από 3 ώρες Ανανεώθηκε πριν από 2 ώρες Tags ΔΗΜΟΣΙΟΓΡΑΦΟΣ   
Τη συνέχιση της απεργίας των δημοσιογράφων και τη Μεγάλη Τρίτη μέχρι τις 6 το πρωί της Μεγάλης Τετάρτης υπενθυμίζει με νέα ανακοίνωσή της η ΠΟΕΣΥ , που αύριο προχωρά σε νέα συνεδρίαση μαζί με τους Προέδρους των Ενώσεων για να συνεκτιμήσει την κατάσταση μετά τη συνάντηση στο υπουργείο Εργασίας και τις προτάσεις που κατατέθηκαν, για νέες μορφές στη συνέχιση των κινητοποιήσεων. 
Αναλυτικά η ανακοίνωση της ΠΟΕΣΥ: 
Με αμετακίνητη βούληση την απόσυρση και καταψήφιση του εξοντωτικού αντεργατικού κυβερνητικού ασφαλιστικού νομοσχεδίου , που εξαθλιώνει όλους τους εργαζόμενους και συνταξιούχους της χώρας και πλήττει θανάσιμα την Ενημέρωση και τους ανθρώπους της, συνεχίστηκε και σήμερα η απεργία σε όλα τα έντυπα και ραδιοτηλεοπτικά μέσα, που κήρυξε η Πανελλήνια Ομοσπονδία Ενώσεων Συντακτών (ΠΟΕΣΥ) μέχρι στις 6 το πρωί της Μ. Τετάρτης. 
Οι απεργοί εργαζόμενοι του κλάδου μας, με υψηλό αγωνιστικό φρόνημα αντιμετώπισαν και αντιμετωπίζουν κάθε απεργοσπαστική πρόθεση, περιφρουρώντας την επιτυχία της απεργίας. Η συμμετοχή στους απεργιακούς αγώνες των σωματείων μας είναι ύψιστη και βασική υποχρέωση όλων των μελών τους, εμπνευσμένη από την επαγγελματική συνείδησή τους και τις καταστατικές υποχρεώσεις τους, οι οποίες πηγάζουν από τις ρυθμίσεις που προβλέπονται για απεργοσπαστικές περιπτώσεις. 
Αύριο Μ. Τρίτη συνεδριάζει και πάλι το Διοικητικό Συμβούλιο της ΠΟΕΣΥ μαζί με τους Προέδρους των Ενώσεων για να συνεκτιμήσει την κατάσταση μετά τη συνάντηση στο υπουργείο Εργασίας και τις προτάσεις που κατατέθηκαν σήμερα το πρωί, στη συνάντηση με διευθυντικά στελέχη των ΜΜΕ, για νέες μορφές στη συνέχιση των κινητοποιήσεών μας . 
Ο αγωνιστικός παλμός του κλάδου που είχε εξαγγελθεί από την ΠΟΕΣΥ να εκδηλωθεί έξω από το υπουργείο Εργασίας, κρίνεται απολύτως σκόπιμο τώρα να διατρανωθεί σε επιχειρήσεις ΜΜΕ με τυχόν απεργοσπαστικές διαθέσεις. 
Αγωνιζόμαστε για: 
o Τη διατήρηση του ΕΤΑΠ-ΜΜΕ ως ανεξάρτητου, ενιαίου και αυτοτελούς Ταμείου στα ΜΜΕ, με ένταξη στην ασφάλισή του όλων των κατηγοριών εργαζομένων στα Μέσα Ενημέρωσης. 
o Τη διασφάλιση του αγγελιοσήμου, με επέκτασή του στα διαδικτυακά ΜΜΕ, ως πόρους χρηματοδότησης των Ταμείων μας κύριας και επικουρικής ασφάλισης. 
Το Διοικητικό Συμβούλιο της ΠΟΕΣΥ
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://newpost.gr/entertainment/media/530513/poesy-h-apergia-twn-dhmosiografwn-synexizetai-kai-th-m-trith</post_url>
<post_date>20160425</post_date>
<post_time>1923</post_time>
<username>Newpost.gr</username>
<post>
Δημοσίευση πριν από 3 ώρες Ανανεώθηκε πριν από 2 ώρες Tags ΔΗΜΟΣΙΟΓΡΑΦΟΣ   
Τη συνέχιση της απεργίας των δημοσιογράφων και τη Μεγάλη Τρίτη μέχρι τις 6 το πρωί της Μεγάλης Τετάρτης υπενθυμίζει με νέα ανακοίνωσή της η ΠΟΕΣΥ , που αύριο προχωρά σε νέα συνεδρίαση μαζί με τους Προέδρους των Ενώσεων για να συνεκτιμήσει την κατάσταση μετά τη συνάντηση στο υπουργείο Εργασίας και τις προτάσεις που κατατέθηκαν, για νέες μορφές στη συνέχιση των κινητοποιήσεων. 
Αναλυτικά η ανακοίνωση της ΠΟΕΣΥ: 
Με αμετακίνητη βούληση την απόσυρση και καταψήφιση του εξοντωτικού αντεργατικού κυβερνητικού ασφαλιστικού νομοσχεδίου , που εξαθλιώνει όλους τους εργαζόμενους και συνταξιούχους της χώρας και πλήττει θανάσιμα την Ενημέρωση και τους ανθρώπους της, συνεχίστηκε και σήμερα η απεργία σε όλα τα έντυπα και ραδιοτηλεοπτικά μέσα, που κήρυξε η Πανελλήνια Ομοσπονδία Ενώσεων Συντακτών (ΠΟΕΣΥ) μέχρι στις 6 το πρωί της Μ. Τετάρτης. 
Οι απεργοί εργαζόμενοι του κλάδου μας, με υψηλό αγωνιστικό φρόνημα αντιμετώπισαν και αντιμετωπίζουν κάθε απεργοσπαστική πρόθεση, περιφρουρώντας την επιτυχία της απεργίας. Η συμμετοχή στους απεργιακούς αγώνες των σωματείων μας είναι ύψιστη και βασική υποχρέωση όλων των μελών τους, εμπνευσμένη από την επαγγελματική συνείδησή τους και τις καταστατικές υποχρεώσεις τους, οι οποίες πηγάζουν από τις ρυθμίσεις που προβλέπονται για απεργοσπαστικές περιπτώσεις. 
Αύριο Μ. Τρίτη συνεδριάζει και πάλι το Διοικητικό Συμβούλιο της ΠΟΕΣΥ μαζί με τους Προέδρους των Ενώσεων για να συνεκτιμήσει την κατάσταση μετά τη συνάντηση στο υπουργείο Εργασίας και τις προτάσεις που κατατέθηκαν σήμερα το πρωί, στη συνάντηση με διευθυντικά στελέχη των ΜΜΕ, για νέες μορφές στη συνέχιση των κινητοποιήσεών μας . 
Ο αγωνιστικός παλμός του κλάδου που είχε εξαγγελθεί από την ΠΟΕΣΥ να εκδηλωθεί έξω από το υπουργείο Εργασίας, κρίνεται απολύτως σκόπιμο τώρα να διατρανωθεί σε επιχειρήσεις ΜΜΕ με τυχόν απεργοσπαστικές διαθέσεις. 
Αγωνιζόμαστε για: 
o Τη διατήρηση του ΕΤΑΠ-ΜΜΕ ως ανεξάρτητου, ενιαίου και αυτοτελούς Ταμείου στα ΜΜΕ, με ένταξη στην ασφάλισή του όλων των κατηγοριών εργαζομένων στα Μέσα Ενημέρωσης. 
o Τη διασφάλιση του αγγελιοσήμου, με επέκτασή του στα διαδικτυακά ΜΜΕ, ως πόρους χρηματοδότησης των Ταμείων μας κύριας και επικουρικής ασφάλισης. 
Το Διοικητικό Συμβούλιο της ΠΟΕΣΥ
</post>
<signature>

</signature>
<external_links>

</external_links>
<country>GR</country>
<main_image>http://newpost.gr/storage/photos/c_800px_400px/201302/POESY2.jpg</main_image>
</document>
