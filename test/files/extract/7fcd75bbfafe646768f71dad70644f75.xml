<?xml version="1.0" encoding="UTF-8"?>
<document>
<type>mainstream</type>
<forum>http://www.istanbultimes.com.tr/rss.php</forum>
<forum_title>İstanbul Times - Anında Haberin Merkezi</forum_title>
<discussion_title>CRR’de müzik dolu bir hafta</discussion_title>
<language>turkish</language>
<gmt_offset></gmt_offset>
<topic_url>http://www.istanbultimes.com.tr/guncel/crrde-muzik-dolu-bir-hafta-h35210.html</topic_url>
<topic_text>
Yorum Yap Yazdır Facebook &apos;ta Paylaş CRR’de müzik dolu bir hafta Dünyaca ünlü toplulukları ve müzisyenleri konuk eden İBB Cemal Reşit Rey Konser Salonu, bu hafta da kaçırılmayacak dört konser ile İstanbullu sanatseverlerin karşısında olacak. 25 Nisan 2016 Pazartesi 12:05 İstanbul Büyükşehir Belediyesi (İBB) Kültür Daire Başkanlığı Kültürel Etkinlikler Müdürlüğü bünyesinde çalışmalarını sürdüren İBB Cemal Reşit Rey Konser Salonu (CRR), İstanbullulara müzik dolu günler yaşatmaya devam ediyor. Dünyanın en prestijli ödüllerinden biri olarak kabul edilen Roma Ödülü’nün sahibi olan ve dünyaca ünlü festivallerde sadece onun müziğine ayrılmış konserler düzenlenen Kamran İnce, 3 Mayıs Salı günü bu kez CRR sahnesine konuk oluyor. The Guardian gazetesi tarafından günümüzün en etkili yirmi bestecisi arasında gösterilen Kamran İnce’nin şefliğinde gerçekleşecek olan konserde, Türkiye’nin önde gelen müzisyenleri sanatçıya eşlik edecek. İnce’nin “Asumani” adlı albüm turnesi kapsamında yeni oda müziği eserlerini duymak isteyenler, 20.00’de CRR’de bir araya gelecek. 2010 yılından beri dünyanın en prestijli salonlarından biri olarak kabul edilen Wigmore Hall’un yerleşik oda müziği topluluğu olan The Nash Ensemble, 4 Mayıs Çarşamba günü İstanbullu müzikseverlerin karşısında olacak. Dünya çapında saygı duyulan bir topluluk olan ve iki kez Royal Philharmonic Society tarafından oda müziği kategorisinde ödüle layık görülen The Nash Ensemble’nin konseri, 20.00’de başlayacak. Topluluk konserde; S. Prokofiev, P. I. Tchaikovksy ve D. Shostakovich’in eserlerini çalacak. 20 yıllık müzik hayatına üç Grammy ödülü sığdıran keman virtüözü Hilary Hahn, günümüzün en yaratıcı piyanistlerinden Cory Smythe ile birlikte muhteşem bir resital için CRR’ye geliyor. 2010 yılında Pulitzer Ödülü’ne layık görülen, solo ve oda müziği performanslarıyla da göz kamaştıran Amerikalı sanatçı Hilary Hahn ve yeni müzik grubu The International Contemporary Ensemble ile pek çok eserin ilk seslendirilişine imza atan Smythe, 5 Mayıs Perşembe günü 20.00’de sahnede olacak. İstanbul’da Pazar Konserleri’nin konuğu: Müşerref Akay Gündüz konser geleneğini tekrar yaşatmaya başlayan İBB Cemal Reşit Rey Konser Salonu, nisan ayında da İstanbul’da Pazar Konserleri kapsamında usta sesleri ağırlamaya devam edecek. Türk müziğinin nadide ses sanatçılarından Müşerref Akay, 8 Mayıs Pazar günü 14.00’te CRR’de sevenleriyle buluşacak. 1980 ve 90’lı yıllarda Dış İşleri ve Kültür Bakanlığı görevlisi olarak ülkemizi 5 kıta 18 ülkede konserler vererek başarı ile temsil eden ve bu başarısını Paris konserinde UNESCO tarafından aldığı ödül ile taçlandıran sanatçı, müzikseverlere tadına doyulmaz bir pazar günü yaşatacak. Profesyonel sanat hayatına 1975 yılında başlayan sanatçı; Necdet Varol, Aslan Hepgür, Ali Erköse ve birçok değerli hocadan Türk müziği dersleri aldı. Sanatçı bu zamana kadar 75 adet 45’lik plak, 4 adet uzunçalar ve 20 adet albüm çalışması yaptı. Sanat yaşamında 24 filmde başrol oynayan Akay, rol aldığı “Baba” ve “Karadoğan” filmleriyle Altın Koza ödülüne layık görüldü. 1978 yılında Türkiye’yi temsilen Sovyetler Birliği ve Bakü’de konserler verdi.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.istanbultimes.com.tr/guncel/crrde-muzik-dolu-bir-hafta-h35210.html</post_url>
<post_date>20160425</post_date>
<post_time>1005</post_time>
<username></username>
<post>
Yorum Yap Yazdır Facebook &apos;ta Paylaş CRR’de müzik dolu bir hafta Dünyaca ünlü toplulukları ve müzisyenleri konuk eden İBB Cemal Reşit Rey Konser Salonu, bu hafta da kaçırılmayacak dört konser ile İstanbullu sanatseverlerin karşısında olacak. 25 Nisan 2016 Pazartesi 12:05 İstanbul Büyükşehir Belediyesi (İBB) Kültür Daire Başkanlığı Kültürel Etkinlikler Müdürlüğü bünyesinde çalışmalarını sürdüren İBB Cemal Reşit Rey Konser Salonu (CRR), İstanbullulara müzik dolu günler yaşatmaya devam ediyor. Dünyanın en prestijli ödüllerinden biri olarak kabul edilen Roma Ödülü’nün sahibi olan ve dünyaca ünlü festivallerde sadece onun müziğine ayrılmış konserler düzenlenen Kamran İnce, 3 Mayıs Salı günü bu kez CRR sahnesine konuk oluyor. The Guardian gazetesi tarafından günümüzün en etkili yirmi bestecisi arasında gösterilen Kamran İnce’nin şefliğinde gerçekleşecek olan konserde, Türkiye’nin önde gelen müzisyenleri sanatçıya eşlik edecek. İnce’nin “Asumani” adlı albüm turnesi kapsamında yeni oda müziği eserlerini duymak isteyenler, 20.00’de CRR’de bir araya gelecek. 2010 yılından beri dünyanın en prestijli salonlarından biri olarak kabul edilen Wigmore Hall’un yerleşik oda müziği topluluğu olan The Nash Ensemble, 4 Mayıs Çarşamba günü İstanbullu müzikseverlerin karşısında olacak. Dünya çapında saygı duyulan bir topluluk olan ve iki kez Royal Philharmonic Society tarafından oda müziği kategorisinde ödüle layık görülen The Nash Ensemble’nin konseri, 20.00’de başlayacak. Topluluk konserde; S. Prokofiev, P. I. Tchaikovksy ve D. Shostakovich’in eserlerini çalacak. 20 yıllık müzik hayatına üç Grammy ödülü sığdıran keman virtüözü Hilary Hahn, günümüzün en yaratıcı piyanistlerinden Cory Smythe ile birlikte muhteşem bir resital için CRR’ye geliyor. 2010 yılında Pulitzer Ödülü’ne layık görülen, solo ve oda müziği performanslarıyla da göz kamaştıran Amerikalı sanatçı Hilary Hahn ve yeni müzik grubu The International Contemporary Ensemble ile pek çok eserin ilk seslendirilişine imza atan Smythe, 5 Mayıs Perşembe günü 20.00’de sahnede olacak. İstanbul’da Pazar Konserleri’nin konuğu: Müşerref Akay Gündüz konser geleneğini tekrar yaşatmaya başlayan İBB Cemal Reşit Rey Konser Salonu, nisan ayında da İstanbul’da Pazar Konserleri kapsamında usta sesleri ağırlamaya devam edecek. Türk müziğinin nadide ses sanatçılarından Müşerref Akay, 8 Mayıs Pazar günü 14.00’te CRR’de sevenleriyle buluşacak. 1980 ve 90’lı yıllarda Dış İşleri ve Kültür Bakanlığı görevlisi olarak ülkemizi 5 kıta 18 ülkede konserler vererek başarı ile temsil eden ve bu başarısını Paris konserinde UNESCO tarafından aldığı ödül ile taçlandıran sanatçı, müzikseverlere tadına doyulmaz bir pazar günü yaşatacak. Profesyonel sanat hayatına 1975 yılında başlayan sanatçı; Necdet Varol, Aslan Hepgür, Ali Erköse ve birçok değerli hocadan Türk müziği dersleri aldı. Sanatçı bu zamana kadar 75 adet 45’lik plak, 4 adet uzunçalar ve 20 adet albüm çalışması yaptı. Sanat yaşamında 24 filmde başrol oynayan Akay, rol aldığı “Baba” ve “Karadoğan” filmleriyle Altın Koza ödülüne layık görüldü. 1978 yılında Türkiye’yi temsilen Sovyetler Birliği ve Bakü’de konserler verdi.
</post>
<signature>

</signature>
<external_links>

</external_links>
<country>TR</country>
<main_image>http://www.istanbultimes.com.tr/images/haberler/crrde_muzik_dolu_bir_hafta_h35210_731a6.jpg</main_image>
</document>
