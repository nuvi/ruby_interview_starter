<?xml version="1.0" encoding="UTF-8"?>
<document>
<type>mainstream</type>
<forum>http://newpost.gr/feeds/xml/latest.xml</forum>
<forum_title>Newpost.gr</forum_title>
<discussion_title>Σύγκρουση στη Βουλή για το ασφαλιστικό</discussion_title>
<language>greek</language>
<gmt_offset></gmt_offset>
<topic_url>http://newpost.gr/politiki/530516/kontra-sth-boylh-gia-to-asfalistiko</topic_url>
<topic_text>
ΓΙΩΡΓΟΣ ΚΑΤΡΟΥΓΚΑΛΟΣ   
Σε υψηλούς τόνους, και με την κυβέρνηση να κάνει λόγο για αναγκαία μεταρρύθμιση εθνικής σημασίας και να διαβεβαιώνει ότι στόχος είναι η δίκαιη ανακατανομή των βαρών και η προστασία των ευάλωτων κοινωνικών ομάδων, και την αντιπολίτευση να την κατηγορεί ότι διαλύει τα χαμηλά και μεσαία εισοδήματα, άρχισε στην αρμόδια Επιτροπή της Βουλής η συζήτηση του ασφαλιστικού και συνταξιοδοτικού νομοσχεδίου. 
Ο υπουργός Εργασίας, Γιώργος Κατρούγκαλος, έκανε λόγο για «εθνικής σημασίας μεταρρύθμιση σε ό,τι αφορά το σύστημα συντάξεων» , τόνισε ότι έχει καθυστερήσει τόσο πολύ που έγινε «ωρολογιακή βόμβα που συνεχώς χτυπά», ενώ διαβεβαίωσε ότι προστατεύονται πλήρως οι κύριες συντάξεις. 
Ο κ. Κατρουγκάλος, μίλησε για αδιέξοδο και χαοτική κατάσταση που κληρονόμησε η σημερινή κυβέρνηση, τόσο σε ό,τι αφορά τα ελλείμματα των ασφαλιστικών οργανισμών όσο και στον ανορθολογικό τρόπο κατανομής των συντάξεων, που δεν εξασφάλιζαν ούτε την ισονομία ούτε την αποτελεσματικότητα του ασφαλιστικού συστήματος. 
«Ενόψει αυτής της ανάγκης διατυπώνουμε την πρόταση ενός ενιαίου συστήματος κοινωνικής προστασίας και ασφάλειας. Η πρόταση μας εξασφαλίζει κοινωνική δικαιοσύνη και ισονομία. Προβλέπονται σημαντικές μεταβατικές περίοδοι για τους ελεύθερους επαγγελματίες και τους επιστήμονες που υφίστανται επιβάρυνση», επισήμανε. 
Έμφαση έδωσε ο υπουργός Εργασίας, στην καθιέρωση, για πρώτη φορά, εθνικής σύνταξης, χαρακτηρίζοντας την τομή, και τονίζοντας ότι δεν θα χρηματοδοτείται από τις εισφορές, αλλά από την φορολογία, με στόχο –είπε- «να αποτελέσει εγγύηση για να εξασφαλιστεί σε όλους ένα ελάχιστο αξιοπρεπούς διαβίωσης και να υπάρξει προστασία από την ακραία φτώχεια». 
«Η πρόβλεψη αυτή για την εθνική σύνταξη, σε συνδυασμό με την ανταποδοτικότητα, είναι πλήρης προστασία των μικρών και μεσαίων εισοδημάτων», προσέθεσε. 
Απαντώντας στις επικρίσεις της αντιπολίτευσης για την κατάργηση του ΕΚΑΣ, αντέτεινε ότι σε αυτήν την αναγκαία συνταξιοδοτική και δημοσιονομική προσαρμογή, η κυβέρνηση ενσωματώνει ισοδύναμα μέτρα, προστατεύοντας τούς πιο κοινωνικά αδύναμους ,αλλά και την μεσαία τάξη. 
«Εφαρμόζουμε κανόνες ισονομίας τόσο στις εισφορές όσο και στις συνταξιοδοτικές παροχές, με ιδιαίτερη πρόνοια σε αυτούς που έχουν μεγαλύτερη ανάγκη προστασίας», τόνισε και υποστήριξε ότι «όποιος ισχυρίζεται ότι μπορεί να μειωθούν οι ασφαλιστικές εισφορές χωρίς μείωση των συντάξεων, δημαγωγεί». 
Αναφερόμενος στην έκθεση του Ελεγκτικού Συνεδρίου που κάνει λόγο για αντισυνταγματικότητα, ο υπουργός Εργασίας χαρακτήρισε «εσφαλμένη την άποψη» του ΕΣ και τόνισε ότι εξαρχής υπήρχε αναλογιστική μελέτη και ότι «όλες οι προβλέψεις έχουν βασιστεί και στηρίζονται στις αναλογιστικές μελέτες της Διεθνούς Ομάδας Εργασίας, η οποία διετέλεσε και ο βασικός σύμβουλος στην κατάρτιση του νομοσχεδίου». 
Παράλληλα, διαβεβαίωσε ότι « την επόμενη εβδομάδα θα κατατεθεί η σχετική αναλογιστική μελέτη που θα έχει την επιστημονική επικύρωση της Διεθνούς Ομάδας Εργασίας». 
«Σας καλώ να προσανατολιστούμε προς το μέλλον και να επιχειρήσουμε να διαμορφώσουμε με τον καλύτερο δυνατό διαρθρωτικό κα δομικό τρόπο, ένα ασφαλιστικό σύστημα που θα εξασφαλίζει και τη βιωσιμότητα, αλλά και κοινωνική δικαιοσύνη και αποτελεσματική άμβλυνση των κοινωνικών ανισοτήτων», κατέληξε ο κ. Κατρούγκαλος και υποσχέθηκε ότι θα ακούσει με προσοχή τις προτάσεις όλων των κομμάτων και θα προχωρήσει σε βελτιωτικές αλλαγές. 
Στο ίδιο μήκος κύματος κινήθηκε και ο εισηγητής του ΣΥΡΙΖΑ Κωνσταντίνος Μπάρκας , που επιτέθηκε στις προηγούμενες κυβερνήσεις ΝΔ και ΠΑΣΟΚ, κατηγορώντας τες ότι «έφεραν στα πρόθυρα της καταστροφής το ασφαλιστικό σύστημα». 
«Βρισκόμαστε σε οριακό σημείο. Βασική μέριμνα της κυβέρνησης είναι η προστασία των κύριων αλλά και των χαμηλών συντάξεων και η δίκαιη κατανομή των βαρών. Στόχος της μεταρρύθμισης αυτής είναι να διαμορφώσουμε ένα συνταξιοδοτικό σύστημα βιώσιμο και να αντιμετωπιστούν τα εκρηκτικά ελλείμματα των ασφαλιστικών ταμείων με κοινωνικά δίκαιο τρόπο», τόνισε ο κ. Μπάρκας. 
Ο εισηγητής της ΝΔ Βασίλης Οικονόμου κατηγόρησε την κυβέρνηση ΣΥΡΙΖΑ-ΑΝΕΛ ότι δημιούργησε με τις πολιτικές της « ένα εκρηκτικό δημοσιονομικό &quot;κοκτέιλ&quot; », φέρνοντας όπως είπε, νέα μέτρα ύψους 3,6 δισ. ευρώ, ενώ χαρακτήρισε το ασφαλιστικό νομοσχέδιο «κερασάκι στη τούρτα» των αντιλαϊκών μέτρων. 
Όπως υποστήριξε ο κ. Οικονόμου, 1,8 δισ. ευρώ είναι τα μέτρα για το ασφαλιστικό, 1,8 δισ. οι έμμεσοι φόροι και 1,8 δισ. οι άμεσοι φόροι, ενώ έκανε λόγο για «ψευδεπίγραφα λάβαρα» σε ό,τι αφορά τους ισχυρισμούς της κυβέρνησης περί δίκαιης κατανομής των βαρών. 
«Με τις πολιτικές σας δημιουργήσατε μια εξωπραγματική απαράδεκτη αστοχία. Πέσατε έξω. Και το ασφαλιστικό είναι απλά το κερασάκι στην τούρτα», τόνισε ο κ. Οικονόμου. 
Ο εισηγητής της ΝΔ χαρακτήρισε την εθνική σύνταξη «φιλοδώρημα» και έκανε λόγο για «πολιτική κουτοπονηριά της κυβέρνησης», ενώ επέκρινε έντονα την κυβέρνηση που κόβει το ΕΚΑΣ και τα επιδόματα. 
«Είναι μια κλασική παλαιού τύπου κουτοπονηριά για να αποφύγετε τον σκόπελο του πολιτικού κόστους . Δημιουργείτε αφόρητες συμπληγάδες για τους ελεύθερους επαγγελματίες, μηχανικούς, δικηγόρους, γιατρούς. Δεν χτυπάτε την πλουτοκρατία όπως ισχυρίζεστε, ούτε κάνετε κοινωνική δικαιοσύνη. Στην διανομή της φτώχειας δεν μπορεί να υπάρχει δικαιοσύνη. Ο πιο αδύναμος θα πληρώσει τη νύφη. Ενώ ήρθατε με μεγαλεπήβολες εξαγγελίες, γίνατε οι σφαγείς των χαμηλών συντάξεων και εισοδημάτων», υποστήριξε μεταξύ άλλων ο κ. Οικονόμου και κατέληξε λέγοντας: 
«Εμείς θα καταθέσουμε δική μας πρόταση, που είναι σε τελείως διαφορετική λογική, για τη βιωσιμότητα του ασφαλιστικού συστήματος, αλλά να ξέρετε ότι αυτό το έκτρωμα που καταδυναστεύει και διαλύει τα χαμηλά στρώματα δεν θα το υποστηρίξουμε». 
Σκληρή επίθεση στην κυβέρνηση και προσωπικά στον υπουργό Εργασίας Γιώργο Κατρούγκαλο εξαπέλυσε η βουλευτής της Δημοκρατικής Συμπαράταξης Εύη Χριστοφιλοπούλου. 
Η εισηγήτρια της Δημοκρατικής Συμπαράταξης υποστήριξε ότι οι προωθούμενες διατάξεις θα καταστήσουν τον Γ. Κατρούγκαλο ως «μακελάρη» των εργαζομένων και των συνταξιούχων . 
Παράλληλα ανέφερε ότι τα κρατικά ταμεία και πάλι άδειασαν και κατηγόρησε την κυβέρνηση ότι «όσο διαπραγματεύεστε τόσο χειροτερεύουν τα πράγματα για τη χώρα». 
«Η περσινή διαδικασία στραγγίσματος κάθε αποθεματικού ξεκίνησε και φέτος με τα αποθεματικά του ΕΟΠΥΥ, του ΟΑΕΔ και των νοσοκομείων. Αποθεματικά χρωστούμενα μια που οι ληξιπρόθεσμες οφειλές του δημοσίου έχουν εκτοξευτεί. Τα μαζεύετε γιατί δεν έχετε να πληρώσετε συντάξεις» σημείωσε η Εύη Χριστοφιλοπούλου και σε άλλο σημείο της τοποθέτησής της υπογράμμισε ότι «το ασφαλιστικό αυτό θα ήταν αχρείαστο». 
Τέλος κάλεσε την κυβέρνηση να αποσύρει το νομοσχέδιο λέγοντας πως «ενώ έχετε γίνει οι «yes men» της Ευρώπης, μέσα στη χώρα παριστάνετε ακόμη τους αντιστασιακούς &quot;του γλυκού νερού&quot;». 
«Το κύριο πρόβλημα του ασφαλιστικού είναι ότι ένα αναποτελεσματικό πολιτικό σύστημα, κοντόφθαλμο, ρουσφετολογικό και ανεύθυνο διαχρονικά, συνέχιζε να διευρύνει τα προνόμια και τις εξαιρέσεις», ανέφερε ο ειδικός αγορητής από το Ποτάμι Κωνσταντίνος Μπαργιώτας. 
Νωρίτερα, ο κοινοβουλευτικός εκπρόσωπος του κόμματος, Σπύρος Δανέλλης , είχε ζητήσει να κληθεί στην κοινή συνεδρίαση των Επιτροπών ο Τάσος Γιαννίτσης. 
«Δεν επηρεάζονται οι χαμηλόμισθοι και τα μεσαία εισοδήματα από τις νέες ρυθμίσες», υποστήριξε ο ειδικός αγορητής των ΑΝΕΛ Θανάσης Παπαχρηστόπουλος, και υπεραμύνθηκε του νομοσχεδίου λέγοντας ότι «σε δυο χρόνια δεν θα πληρωνόταν καμία σύνταξη εάν αυτή η κυβέρνηση σφύραγε στον αέρα». 
Συνεχίζοντας, αναφέρθηκε στην αλληλεγγύη που έδειξε η Ελλάδα στους πρόσφυγες και επετέθη κατά των κκ Σόιμπλε και Τόμσεν, λέγοντας ότι « είναι άνανδρο να πατάς μια τέτοια χώρα πάλι στο λαιμό ». 
Την περαιτέρω μείωση του ανώτατου ορίου των 3.000 ευρώ για όσους παίρνουν «διπλές και τριπλές συντάξεις» ζήτησε ο ειδικός αγορητής της Ένωσης Κεντρώων Μάριος Γεωργιάδης . Όπως υποστήριξε, από τη μείωση αυτή και μειώσεις στις υψηλότερες συντάξεις των συνταξιούχων του δημόσιου τομέα μπορούν να εξοικονομηθούν πόροι για την ενίσχυση της βασικής σύνταξης και των ανέργων. 
Κατά τη συνεδρίαση σημειώθηκε εξάλλου και σφοδρή αντιπαράθεση μεταξύ του αναπληρωτή υπουργού Οικονομικών Τρύφωνα Αλεξιάδη και του αντιπροέδρου της ΝΔ Άδωνι Γεωργιάδη . 
«Κύριε υπουργέ, πολλά μου έχουν πει, ότι κλέβουν εκκλησία όταν με αντιμετωπίζουν στον λόγο δεν το έχω ξανακούσει. Ακούστε λοιπόν γιατί ήταν χυδαίο αυτό που είπατε. Συγκρίνετε την κριτική που ασκούσα εγώ στη ΝΔ ως αντιπολιτευόμενο κόμμα, με την πολιτική που ασκεί ο ΣΥΡΙΖΑ ως κυβερνητικό κόμμα, σε σχέση με αυτά που έλεγε ο ΣΥΡΙΖΑ στην αντιπολίτευση» είπε ο κ. Γεωργιάδης και πρόσθεσε: 
Εγώ σας κατηγορώ, εσάς προσωπικά, γιατί γυρνoύσατε τα κανάλια και λέγατε ότι εσείς δεν δέχεστε να νομοθετούν οι ξένοι. Και τώρα ως υπουργός πηγαίνετε σαν καλό παιδί με τους άλλους στο Χίλτον, παίρνετε τους νόμους και τους δίνετε στα άλλα καλά παιδιά εδώ και τους ψηφίζετε. 
Απαντώντας, ο κ. Αλεξιάδης τόνισε ότι «εγώ παραμένω στο ίδιο κόμμα από ιδρύσεως του, στον ΣΥΡΙΖΑ και δεν πηδάω από κόμμα σε κόμμα ακριβώς για να εξασφαλίσω θέση και καρέκλες». 
Η Επιτροπή θα συνεχίσει αύριο το πρωί στις 10:30 με ακρόαση μόνο εξωκοινοβουλευτικών φορέων, ενώ η τρίτη συνεδρίαση ορίστηκε για μετά το Πάσχα, την Πέμπτη 5 Μαΐου στις 11:00 το πρωί με συζήτηση επί των άρθρων, και την επόμενη μέρα, Παρασκευή 6 Μαΐου θα γίνει η δεύτερη ανάγνωση του νομοσχεδίου. SHARE
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://newpost.gr/politiki/530516/kontra-sth-boylh-gia-to-asfalistiko</post_url>
<post_date>20160425</post_date>
<post_time>2015</post_time>
<username>Newpost.gr</username>
<post>
ΓΙΩΡΓΟΣ ΚΑΤΡΟΥΓΚΑΛΟΣ   
Σε υψηλούς τόνους, και με την κυβέρνηση να κάνει λόγο για αναγκαία μεταρρύθμιση εθνικής σημασίας και να διαβεβαιώνει ότι στόχος είναι η δίκαιη ανακατανομή των βαρών και η προστασία των ευάλωτων κοινωνικών ομάδων, και την αντιπολίτευση να την κατηγορεί ότι διαλύει τα χαμηλά και μεσαία εισοδήματα, άρχισε στην αρμόδια Επιτροπή της Βουλής η συζήτηση του ασφαλιστικού και συνταξιοδοτικού νομοσχεδίου. 
Ο υπουργός Εργασίας, Γιώργος Κατρούγκαλος, έκανε λόγο για «εθνικής σημασίας μεταρρύθμιση σε ό,τι αφορά το σύστημα συντάξεων» , τόνισε ότι έχει καθυστερήσει τόσο πολύ που έγινε «ωρολογιακή βόμβα που συνεχώς χτυπά», ενώ διαβεβαίωσε ότι προστατεύονται πλήρως οι κύριες συντάξεις. 
Ο κ. Κατρουγκάλος, μίλησε για αδιέξοδο και χαοτική κατάσταση που κληρονόμησε η σημερινή κυβέρνηση, τόσο σε ό,τι αφορά τα ελλείμματα των ασφαλιστικών οργανισμών όσο και στον ανορθολογικό τρόπο κατανομής των συντάξεων, που δεν εξασφάλιζαν ούτε την ισονομία ούτε την αποτελεσματικότητα του ασφαλιστικού συστήματος. 
«Ενόψει αυτής της ανάγκης διατυπώνουμε την πρόταση ενός ενιαίου συστήματος κοινωνικής προστασίας και ασφάλειας. Η πρόταση μας εξασφαλίζει κοινωνική δικαιοσύνη και ισονομία. Προβλέπονται σημαντικές μεταβατικές περίοδοι για τους ελεύθερους επαγγελματίες και τους επιστήμονες που υφίστανται επιβάρυνση», επισήμανε. 
Έμφαση έδωσε ο υπουργός Εργασίας, στην καθιέρωση, για πρώτη φορά, εθνικής σύνταξης, χαρακτηρίζοντας την τομή, και τονίζοντας ότι δεν θα χρηματοδοτείται από τις εισφορές, αλλά από την φορολογία, με στόχο –είπε- «να αποτελέσει εγγύηση για να εξασφαλιστεί σε όλους ένα ελάχιστο αξιοπρεπούς διαβίωσης και να υπάρξει προστασία από την ακραία φτώχεια». 
«Η πρόβλεψη αυτή για την εθνική σύνταξη, σε συνδυασμό με την ανταποδοτικότητα, είναι πλήρης προστασία των μικρών και μεσαίων εισοδημάτων», προσέθεσε. 
Απαντώντας στις επικρίσεις της αντιπολίτευσης για την κατάργηση του ΕΚΑΣ, αντέτεινε ότι σε αυτήν την αναγκαία συνταξιοδοτική και δημοσιονομική προσαρμογή, η κυβέρνηση ενσωματώνει ισοδύναμα μέτρα, προστατεύοντας τούς πιο κοινωνικά αδύναμους ,αλλά και την μεσαία τάξη. 
«Εφαρμόζουμε κανόνες ισονομίας τόσο στις εισφορές όσο και στις συνταξιοδοτικές παροχές, με ιδιαίτερη πρόνοια σε αυτούς που έχουν μεγαλύτερη ανάγκη προστασίας», τόνισε και υποστήριξε ότι «όποιος ισχυρίζεται ότι μπορεί να μειωθούν οι ασφαλιστικές εισφορές χωρίς μείωση των συντάξεων, δημαγωγεί». 
Αναφερόμενος στην έκθεση του Ελεγκτικού Συνεδρίου που κάνει λόγο για αντισυνταγματικότητα, ο υπουργός Εργασίας χαρακτήρισε «εσφαλμένη την άποψη» του ΕΣ και τόνισε ότι εξαρχής υπήρχε αναλογιστική μελέτη και ότι «όλες οι προβλέψεις έχουν βασιστεί και στηρίζονται στις αναλογιστικές μελέτες της Διεθνούς Ομάδας Εργασίας, η οποία διετέλεσε και ο βασικός σύμβουλος στην κατάρτιση του νομοσχεδίου». 
Παράλληλα, διαβεβαίωσε ότι « την επόμενη εβδομάδα θα κατατεθεί η σχετική αναλογιστική μελέτη που θα έχει την επιστημονική επικύρωση της Διεθνούς Ομάδας Εργασίας». 
«Σας καλώ να προσανατολιστούμε προς το μέλλον και να επιχειρήσουμε να διαμορφώσουμε με τον καλύτερο δυνατό διαρθρωτικό κα δομικό τρόπο, ένα ασφαλιστικό σύστημα που θα εξασφαλίζει και τη βιωσιμότητα, αλλά και κοινωνική δικαιοσύνη και αποτελεσματική άμβλυνση των κοινωνικών ανισοτήτων», κατέληξε ο κ. Κατρούγκαλος και υποσχέθηκε ότι θα ακούσει με προσοχή τις προτάσεις όλων των κομμάτων και θα προχωρήσει σε βελτιωτικές αλλαγές. 
Στο ίδιο μήκος κύματος κινήθηκε και ο εισηγητής του ΣΥΡΙΖΑ Κωνσταντίνος Μπάρκας , που επιτέθηκε στις προηγούμενες κυβερνήσεις ΝΔ και ΠΑΣΟΚ, κατηγορώντας τες ότι «έφεραν στα πρόθυρα της καταστροφής το ασφαλιστικό σύστημα». 
«Βρισκόμαστε σε οριακό σημείο. Βασική μέριμνα της κυβέρνησης είναι η προστασία των κύριων αλλά και των χαμηλών συντάξεων και η δίκαιη κατανομή των βαρών. Στόχος της μεταρρύθμισης αυτής είναι να διαμορφώσουμε ένα συνταξιοδοτικό σύστημα βιώσιμο και να αντιμετωπιστούν τα εκρηκτικά ελλείμματα των ασφαλιστικών ταμείων με κοινωνικά δίκαιο τρόπο», τόνισε ο κ. Μπάρκας. 
Ο εισηγητής της ΝΔ Βασίλης Οικονόμου κατηγόρησε την κυβέρνηση ΣΥΡΙΖΑ-ΑΝΕΛ ότι δημιούργησε με τις πολιτικές της « ένα εκρηκτικό δημοσιονομικό &quot;κοκτέιλ&quot; », φέρνοντας όπως είπε, νέα μέτρα ύψους 3,6 δισ. ευρώ, ενώ χαρακτήρισε το ασφαλιστικό νομοσχέδιο «κερασάκι στη τούρτα» των αντιλαϊκών μέτρων. 
Όπως υποστήριξε ο κ. Οικονόμου, 1,8 δισ. ευρώ είναι τα μέτρα για το ασφαλιστικό, 1,8 δισ. οι έμμεσοι φόροι και 1,8 δισ. οι άμεσοι φόροι, ενώ έκανε λόγο για «ψευδεπίγραφα λάβαρα» σε ό,τι αφορά τους ισχυρισμούς της κυβέρνησης περί δίκαιης κατανομής των βαρών. 
«Με τις πολιτικές σας δημιουργήσατε μια εξωπραγματική απαράδεκτη αστοχία. Πέσατε έξω. Και το ασφαλιστικό είναι απλά το κερασάκι στην τούρτα», τόνισε ο κ. Οικονόμου. 
Ο εισηγητής της ΝΔ χαρακτήρισε την εθνική σύνταξη «φιλοδώρημα» και έκανε λόγο για «πολιτική κουτοπονηριά της κυβέρνησης», ενώ επέκρινε έντονα την κυβέρνηση που κόβει το ΕΚΑΣ και τα επιδόματα. 
«Είναι μια κλασική παλαιού τύπου κουτοπονηριά για να αποφύγετε τον σκόπελο του πολιτικού κόστους . Δημιουργείτε αφόρητες συμπληγάδες για τους ελεύθερους επαγγελματίες, μηχανικούς, δικηγόρους, γιατρούς. Δεν χτυπάτε την πλουτοκρατία όπως ισχυρίζεστε, ούτε κάνετε κοινωνική δικαιοσύνη. Στην διανομή της φτώχειας δεν μπορεί να υπάρχει δικαιοσύνη. Ο πιο αδύναμος θα πληρώσει τη νύφη. Ενώ ήρθατε με μεγαλεπήβολες εξαγγελίες, γίνατε οι σφαγείς των χαμηλών συντάξεων και εισοδημάτων», υποστήριξε μεταξύ άλλων ο κ. Οικονόμου και κατέληξε λέγοντας: 
«Εμείς θα καταθέσουμε δική μας πρόταση, που είναι σε τελείως διαφορετική λογική, για τη βιωσιμότητα του ασφαλιστικού συστήματος, αλλά να ξέρετε ότι αυτό το έκτρωμα που καταδυναστεύει και διαλύει τα χαμηλά στρώματα δεν θα το υποστηρίξουμε». 
Σκληρή επίθεση στην κυβέρνηση και προσωπικά στον υπουργό Εργασίας Γιώργο Κατρούγκαλο εξαπέλυσε η βουλευτής της Δημοκρατικής Συμπαράταξης Εύη Χριστοφιλοπούλου. 
Η εισηγήτρια της Δημοκρατικής Συμπαράταξης υποστήριξε ότι οι προωθούμενες διατάξεις θα καταστήσουν τον Γ. Κατρούγκαλο ως «μακελάρη» των εργαζομένων και των συνταξιούχων . 
Παράλληλα ανέφερε ότι τα κρατικά ταμεία και πάλι άδειασαν και κατηγόρησε την κυβέρνηση ότι «όσο διαπραγματεύεστε τόσο χειροτερεύουν τα πράγματα για τη χώρα». 
«Η περσινή διαδικασία στραγγίσματος κάθε αποθεματικού ξεκίνησε και φέτος με τα αποθεματικά του ΕΟΠΥΥ, του ΟΑΕΔ και των νοσοκομείων. Αποθεματικά χρωστούμενα μια που οι ληξιπρόθεσμες οφειλές του δημοσίου έχουν εκτοξευτεί. Τα μαζεύετε γιατί δεν έχετε να πληρώσετε συντάξεις» σημείωσε η Εύη Χριστοφιλοπούλου και σε άλλο σημείο της τοποθέτησής της υπογράμμισε ότι «το ασφαλιστικό αυτό θα ήταν αχρείαστο». 
Τέλος κάλεσε την κυβέρνηση να αποσύρει το νομοσχέδιο λέγοντας πως «ενώ έχετε γίνει οι «yes men» της Ευρώπης, μέσα στη χώρα παριστάνετε ακόμη τους αντιστασιακούς &quot;του γλυκού νερού&quot;». 
«Το κύριο πρόβλημα του ασφαλιστικού είναι ότι ένα αναποτελεσματικό πολιτικό σύστημα, κοντόφθαλμο, ρουσφετολογικό και ανεύθυνο διαχρονικά, συνέχιζε να διευρύνει τα προνόμια και τις εξαιρέσεις», ανέφερε ο ειδικός αγορητής από το Ποτάμι Κωνσταντίνος Μπαργιώτας. 
Νωρίτερα, ο κοινοβουλευτικός εκπρόσωπος του κόμματος, Σπύρος Δανέλλης , είχε ζητήσει να κληθεί στην κοινή συνεδρίαση των Επιτροπών ο Τάσος Γιαννίτσης. 
«Δεν επηρεάζονται οι χαμηλόμισθοι και τα μεσαία εισοδήματα από τις νέες ρυθμίσες», υποστήριξε ο ειδικός αγορητής των ΑΝΕΛ Θανάσης Παπαχρηστόπουλος, και υπεραμύνθηκε του νομοσχεδίου λέγοντας ότι «σε δυο χρόνια δεν θα πληρωνόταν καμία σύνταξη εάν αυτή η κυβέρνηση σφύραγε στον αέρα». 
Συνεχίζοντας, αναφέρθηκε στην αλληλεγγύη που έδειξε η Ελλάδα στους πρόσφυγες και επετέθη κατά των κκ Σόιμπλε και Τόμσεν, λέγοντας ότι « είναι άνανδρο να πατάς μια τέτοια χώρα πάλι στο λαιμό ». 
Την περαιτέρω μείωση του ανώτατου ορίου των 3.000 ευρώ για όσους παίρνουν «διπλές και τριπλές συντάξεις» ζήτησε ο ειδικός αγορητής της Ένωσης Κεντρώων Μάριος Γεωργιάδης . Όπως υποστήριξε, από τη μείωση αυτή και μειώσεις στις υψηλότερες συντάξεις των συνταξιούχων του δημόσιου τομέα μπορούν να εξοικονομηθούν πόροι για την ενίσχυση της βασικής σύνταξης και των ανέργων. 
Κατά τη συνεδρίαση σημειώθηκε εξάλλου και σφοδρή αντιπαράθεση μεταξύ του αναπληρωτή υπουργού Οικονομικών Τρύφωνα Αλεξιάδη και του αντιπροέδρου της ΝΔ Άδωνι Γεωργιάδη . 
«Κύριε υπουργέ, πολλά μου έχουν πει, ότι κλέβουν εκκλησία όταν με αντιμετωπίζουν στον λόγο δεν το έχω ξανακούσει. Ακούστε λοιπόν γιατί ήταν χυδαίο αυτό που είπατε. Συγκρίνετε την κριτική που ασκούσα εγώ στη ΝΔ ως αντιπολιτευόμενο κόμμα, με την πολιτική που ασκεί ο ΣΥΡΙΖΑ ως κυβερνητικό κόμμα, σε σχέση με αυτά που έλεγε ο ΣΥΡΙΖΑ στην αντιπολίτευση» είπε ο κ. Γεωργιάδης και πρόσθεσε: 
Εγώ σας κατηγορώ, εσάς προσωπικά, γιατί γυρνoύσατε τα κανάλια και λέγατε ότι εσείς δεν δέχεστε να νομοθετούν οι ξένοι. Και τώρα ως υπουργός πηγαίνετε σαν καλό παιδί με τους άλλους στο Χίλτον, παίρνετε τους νόμους και τους δίνετε στα άλλα καλά παιδιά εδώ και τους ψηφίζετε. 
Απαντώντας, ο κ. Αλεξιάδης τόνισε ότι «εγώ παραμένω στο ίδιο κόμμα από ιδρύσεως του, στον ΣΥΡΙΖΑ και δεν πηδάω από κόμμα σε κόμμα ακριβώς για να εξασφαλίσω θέση και καρέκλες». 
Η Επιτροπή θα συνεχίσει αύριο το πρωί στις 10:30 με ακρόαση μόνο εξωκοινοβουλευτικών φορέων, ενώ η τρίτη συνεδρίαση ορίστηκε για μετά το Πάσχα, την Πέμπτη 5 Μαΐου στις 11:00 το πρωί με συζήτηση επί των άρθρων, και την επόμενη μέρα, Παρασκευή 6 Μαΐου θα γίνει η δεύτερη ανάγνωση του νομοσχεδίου. SHARE
</post>
<signature>

</signature>
<external_links>

</external_links>
<country>GR</country>
<main_image>http://newpost.gr/storage/photos/c_800px_400px/201601/2454554.jpg</main_image>
</document>
