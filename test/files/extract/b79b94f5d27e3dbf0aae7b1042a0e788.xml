<?xml version="1.0" encoding="UTF-8"?>
<document>
<type>mainstream</type>
<forum>http://www.msn.com/it-it/foodanddrink</forum>
<forum_title>Ricette, antipasti veloci, primi piatti e dolci - MSN Cucina</forum_title>
<discussion_title>Curcuma in cucina, mai più senza!</discussion_title>
<language>italian</language>
<gmt_offset></gmt_offset>
<topic_url>http://www.msn.com/it-it/foodanddrink/notizie-alimentazione/curcuma-in-cucina-mai-pi%c3%b9-senza/ar-BBrH4y5</topic_url>
<topic_text>
Curcuma in cucina, mai più senza! DeAbyDay 13/04/2016 De Agostini Editore © De Agostini Picture Library Il suo profumo avvolgente ha sfumature che ricordano lo zenzero e l’arancia, il gusto è amarognolo, leggermente piccante e quasi terroso, il colore è un brillante giallo-aranciato che somiglia a quello dello zafferano. Avete capito di che cosa stiamo parlando? Ma della curcuma , naturalmente!
Questo prodotto eccezionale deriva dalla radice della curcuma longa ed è usato da secoli in India e nel resto dell’Asia meridionale per insaporire i piatti, per colorare pelle e tessuti e per curare l’organismo .
Fino a poco tempo fa la curcuma era semi-sconosciuta in Occidente, ma oggi è diventata quasi un ‘must’ tra i fornelli. Il suo largo impiego è dovuto soprattutto alle tante proprietà benefiche e al fatto di essere una componente fondamentale in miscele famose, tra cui non possiamo fare a meno di citare il curry (o masala indiano), al quale conferisce il suo caratteristico colore giallo deciso.
La curcuma contiene infatti molte sostanze nutritive importanti come vitamine e sali minerali , ma l’ingrediente segreto che la rende così preziosa per la salute è la curcumina . Recenti studi hanno infatti dimostrato che questa straordinaria molecola possiede virtù antinfiammatorie, antiossidanti, immunoprotettive e stimolanti, e in più sembra esercitare un’azione preventiva nei confronti dell’insorgenza dei tumori e in particolare di quelli al colon, alla prostata, al seno e ai polmoni.
In cucina può essere utilizzata sia fresca che secca in un’infinità di preparazioni per aggiungere un tocco di sapore o di colore ai piatti . L’aroma intenso e il gusto pungente della curcuma la rendono particolarmente adatta ad esaltare il sapore dei piatti e a limitare l’uso di sale. Tra le ricette con cui si sposa meglio ricordiamo minestre, riso e cereali, verdure cotte, polpette e salse .
Non mancano però le ricette in cui questa spezia eccezionale viene impiegata più per il suo effetto colorante che per il suo sapore. È il caso di molti tipi di pasta fatta in casa e di dolci , specialmente quando a causa di intolleranze alimentari o per la scelta di una dieta vegana si decide di escludere le uova.
Come tutte le spezie, per preservare al meglio il profumo e le proprietà della curcuma è importante conservarla in un recipiente chiuso ermeticamente, meglio se di vetro, e in un luogo fresco, asciutto e lontano dalla luce del sole.
Se scegliete invece di acquistare della curcuma fresca, potete conservarla in frigorifero per qualche giorno, sempre ben chiusa in modo da non disperderne l’aroma.
E a meno che non vogliate ritrovarvi le mani completamente arancioni, ricordate di indossare sempre dei guanti usa e getta quando maneggiate questa spezia, specialmente se è fresca.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.msn.com/it-it/foodanddrink/notizie-alimentazione/curcuma-in-cucina-mai-pi%c3%b9-senza/ar-BBrH4y5</post_url>
<post_date>20160425</post_date>
<post_time>1401</post_time>
<username>De Agostini Editore</username>
<post>
Curcuma in cucina, mai più senza! DeAbyDay 13/04/2016 De Agostini Editore © De Agostini Picture Library Il suo profumo avvolgente ha sfumature che ricordano lo zenzero e l’arancia, il gusto è amarognolo, leggermente piccante e quasi terroso, il colore è un brillante giallo-aranciato che somiglia a quello dello zafferano. Avete capito di che cosa stiamo parlando? Ma della curcuma , naturalmente!
Questo prodotto eccezionale deriva dalla radice della curcuma longa ed è usato da secoli in India e nel resto dell’Asia meridionale per insaporire i piatti, per colorare pelle e tessuti e per curare l’organismo .
Fino a poco tempo fa la curcuma era semi-sconosciuta in Occidente, ma oggi è diventata quasi un ‘must’ tra i fornelli. Il suo largo impiego è dovuto soprattutto alle tante proprietà benefiche e al fatto di essere una componente fondamentale in miscele famose, tra cui non possiamo fare a meno di citare il curry (o masala indiano), al quale conferisce il suo caratteristico colore giallo deciso.
La curcuma contiene infatti molte sostanze nutritive importanti come vitamine e sali minerali , ma l’ingrediente segreto che la rende così preziosa per la salute è la curcumina . Recenti studi hanno infatti dimostrato che questa straordinaria molecola possiede virtù antinfiammatorie, antiossidanti, immunoprotettive e stimolanti, e in più sembra esercitare un’azione preventiva nei confronti dell’insorgenza dei tumori e in particolare di quelli al colon, alla prostata, al seno e ai polmoni.
In cucina può essere utilizzata sia fresca che secca in un’infinità di preparazioni per aggiungere un tocco di sapore o di colore ai piatti . L’aroma intenso e il gusto pungente della curcuma la rendono particolarmente adatta ad esaltare il sapore dei piatti e a limitare l’uso di sale. Tra le ricette con cui si sposa meglio ricordiamo minestre, riso e cereali, verdure cotte, polpette e salse .
Non mancano però le ricette in cui questa spezia eccezionale viene impiegata più per il suo effetto colorante che per il suo sapore. È il caso di molti tipi di pasta fatta in casa e di dolci , specialmente quando a causa di intolleranze alimentari o per la scelta di una dieta vegana si decide di escludere le uova.
Come tutte le spezie, per preservare al meglio il profumo e le proprietà della curcuma è importante conservarla in un recipiente chiuso ermeticamente, meglio se di vetro, e in un luogo fresco, asciutto e lontano dalla luce del sole.
Se scegliete invece di acquistare della curcuma fresca, potete conservarla in frigorifero per qualche giorno, sempre ben chiusa in modo da non disperderne l’aroma.
E a meno che non vogliate ritrovarvi le mani completamente arancioni, ricordate di indossare sempre dei guanti usa e getta quando maneggiate questa spezia, specialmente se è fresca.
</post>
<signature>

</signature>
<external_links>
<external_link>http://www.deabyday.tv/homepage.html</external_link>
</external_links>
<country>US</country>
<main_image></main_image>
</document>
