<?xml version="1.0" encoding="UTF-8"?>
<document>
<type>mainstream</type>
<forum>http://ilcentro.gelocal.it/rss/sport/</forum>
<forum_title>Sport - Il Centro</forum_title>
<discussion_title>Marino cambia mezzo Chieti</discussion_title>
<language>italian</language>
<gmt_offset></gmt_offset>
<topic_url>http://ilcentro.gelocal.it/sport/2016/04/24/news/marino-cambia-mezzo-chieti-1.13359369</topic_url>
<topic_text>
Serie D. San Nicolò cerca i play off, l’Avezzano la salvezza 24 aprile 2016 
CHIETI. Umberto Marino cambia il Chieti. Per la sfida di oggi all’Angelini con la Recanatese (ore 15), il tecnico neroverde mette da parte il 4-3-3 e sceglie il 4-2-3-1. Recuperato Sbardella, che farà coppia al centro della difesa con Mariani, a centrocampo spazio dal primo minuto al nigeriano Ewansiha al fianco di Massimo. Novità anche in avanti dove l’acciaccato Comini partirà dalla panchina: al posto dell’argentino giocherà uno tra Varricchio e Riccucci. Un dubbio anche in difesa dove Di Rosa e Pietrantonio sono in ballottaggio sulla corsia sinistra. Varone farà il trequartista dietro l’unica punta Dos Santos. A tre giornate dal termine, il Chieti sembra tagliato fuori dai play off, distanti cinque punti. Il quinto posto è occupato proprio dalla Recanatese, allenata dal tecnico teatino Antonio Mecomonaco, che con una vittoria all’Angelini potrebbe ipotecare i play off. Per i leopardiani, però, non sarà di certo una passeggiata, considerando che il Chieti viene da quattro successi consecutivi tra le mura amiche. Nella Recanatese mancherà l’infortunato Camara ed è in dubbio Angelilli per un problema muscolare. 
Il San Nicolò ha la ghiotta occasione di agganciare o addirittura superare la Recanatese: i teramani ricevono al Bonolis la Jesina e in caso di vittoria e di “regalo” del Chieti, rientrerebbero di prepotenza nei play off, ora distanti due punti. 
L’Avezzano ospita l’Amiternina per mettere al sicuro la salvezza. Con la vittoria a tavolino assegnata all’Agnonese ai danni del Monticelli, i marsicani hanno solo due punti di vantaggio sui play out. Con l’Amiternina, ormai spacciata, la vittoria è d’obbligo. «Il destino è nelle nostre mani», spiega Alessandro Lucarelli, tecnico dell’Avezzano. «Chiedo al pubblico di starci vicino e sostenerci nel corso di tutta la partita. Dobbiamo essere bravi a non farci prendere dall’ansia e a sfruttare ogni episodio a favore. Siamo a un passo dalla salvezza, dobbiamo compiere l’ultimo sforzo». Tra i pali si va verso la conferma di Di Girolamo (D’Avino ha un problema alla spalla), mentre a centrocampo torna Censori. Il Giulianova va a Campobasso e con ogni probabilità già oggi sarà retrocesso matematicamente in Eccellenza. Mister Dragone darà spazio ai giovani locali: Mastrilli giocherà dal primo minuto, Cerasi e Cichetti sono pronti a subentrare. 
Giammarco Giardini
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://ilcentro.gelocal.it/sport/2016/04/24/news/marino-cambia-mezzo-chieti-1.13359369</post_url>
<post_date>20160424</post_date>
<post_time>0221</post_time>
<username></username>
<post>
Serie D. San Nicolò cerca i play off, l’Avezzano la salvezza 24 aprile 2016 
CHIETI. Umberto Marino cambia il Chieti. Per la sfida di oggi all’Angelini con la Recanatese (ore 15), il tecnico neroverde mette da parte il 4-3-3 e sceglie il 4-2-3-1. Recuperato Sbardella, che farà coppia al centro della difesa con Mariani, a centrocampo spazio dal primo minuto al nigeriano Ewansiha al fianco di Massimo. Novità anche in avanti dove l’acciaccato Comini partirà dalla panchina: al posto dell’argentino giocherà uno tra Varricchio e Riccucci. Un dubbio anche in difesa dove Di Rosa e Pietrantonio sono in ballottaggio sulla corsia sinistra. Varone farà il trequartista dietro l’unica punta Dos Santos. A tre giornate dal termine, il Chieti sembra tagliato fuori dai play off, distanti cinque punti. Il quinto posto è occupato proprio dalla Recanatese, allenata dal tecnico teatino Antonio Mecomonaco, che con una vittoria all’Angelini potrebbe ipotecare i play off. Per i leopardiani, però, non sarà di certo una passeggiata, considerando che il Chieti viene da quattro successi consecutivi tra le mura amiche. Nella Recanatese mancherà l’infortunato Camara ed è in dubbio Angelilli per un problema muscolare. 
Il San Nicolò ha la ghiotta occasione di agganciare o addirittura superare la Recanatese: i teramani ricevono al Bonolis la Jesina e in caso di vittoria e di “regalo” del Chieti, rientrerebbero di prepotenza nei play off, ora distanti due punti. 
L’Avezzano ospita l’Amiternina per mettere al sicuro la salvezza. Con la vittoria a tavolino assegnata all’Agnonese ai danni del Monticelli, i marsicani hanno solo due punti di vantaggio sui play out. Con l’Amiternina, ormai spacciata, la vittoria è d’obbligo. «Il destino è nelle nostre mani», spiega Alessandro Lucarelli, tecnico dell’Avezzano. «Chiedo al pubblico di starci vicino e sostenerci nel corso di tutta la partita. Dobbiamo essere bravi a non farci prendere dall’ansia e a sfruttare ogni episodio a favore. Siamo a un passo dalla salvezza, dobbiamo compiere l’ultimo sforzo». Tra i pali si va verso la conferma di Di Girolamo (D’Avino ha un problema alla spalla), mentre a centrocampo torna Censori. Il Giulianova va a Campobasso e con ogni probabilità già oggi sarà retrocesso matematicamente in Eccellenza. Mister Dragone darà spazio ai giovani locali: Mastrilli giocherà dal primo minuto, Cerasi e Cichetti sono pronti a subentrare. 
Giammarco Giardini
</post>
<signature>

</signature>
<external_links>

</external_links>
<country>IT</country>
<main_image>http://ilcentro.gelocal.it/polopoly_fs/1.13359368.1461539401!/httpImage/image.jpg_gen/derivatives/detail_558/image.jpg</main_image>
</document>
