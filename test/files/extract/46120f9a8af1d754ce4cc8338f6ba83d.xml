<?xml version="1.0" encoding="UTF-8"?>
<document>
<type>mainstream</type>
<forum>http://www.nithimuthaleedu.com/feeds/posts/default</forum>
<forum_title>நிதி  முதலீடு பங்குச் சந்தை மியூச்சுவல் ஃபண்ட் ரியல் எஸ்டேட் நிதி ஆலோசனை கடன்கள் Nithi Muthaleedu -</forum_title>
<discussion_title>மாதம் ரூ.850 முதலீடு: நீங்களும் கோடீஸ்வரர் ஆகமுடியும்!</discussion_title>
<language>tamil</language>
<gmt_offset></gmt_offset>
<topic_url>http://www.nithimuthaleedu.com/2016/04/crorpathi-formula-monthly-investment-850.html</topic_url>
<topic_text>
சா.ராஜசேகரன், நிதி ஆலோசகர், Wisdomwealthplanners.com ஏப்ரல் 1 ஆம் தேதி புதிய நிதி ஆண்டு பிறந்திருக்கிறது. நீங்கள் கோடீஸ்வரர் ஆவதற்கான முயற்சிகளை தொடங்குங்கள். கோடீஸ்வரரா...? நம்மால் முடியுமா என்கிற சந்தேகமே வேண்டாம். உங்களால் நிச்சயமாக கோடீஸ்வரர் ஆகமுடியும், எப்படி என்பதை நீங்கள் தெரிந்துகொண்டு செயல்பட ஆரம்பித்தால். நல்ல முதலீட்டுத் திட்டங்களில் நீங்கள் சிறுக சிறுக முதலீடு செய்தால், ஒருவர் நிச்சயம் கோடீஸ்வரர் ஆகமுடியும். இதற்கு தொடர்ந்து முறையாக சிறிய தொகையை முதலீடு செய்தாலே போதும். நீங்களும் கோடீஸ்வரர் ஆகமுடியும்! நம்மில் பலருக்கு லட்சாதிபதியாகவும் கோடீஸ்வரராகவும் ஆகவேண்டும் என்பது நீண்ட கால கனவாக இருக்கிறது. ஆனால், நம்மில் ஒரு சிலர்தான் இந்த இலக்கை அடைகிறார்கள். என்ன காரணம்? கணக்கு வழக்கு இல்லாமல் செய்யும் அதிரடி செலவுகள்தான். இன்றைக்கு இந்தியாவில் அதிக எண்ணிக்கையில் இளைஞர்கள் உள்ளனர். இவர்களில் சுமார் 70% பேர் தங்கள் வாழ்க்கையை கடனில்தான் ஆரம்பிக்கிறார்கள். காரணம், கடன் அட்டை(கிரெடிட் கார்டு ), தனிநபர் கடன், கல்விக் கடன் என்று முதல் சம்பளமே கடனுக்குத்தான் செல்கிறது. செல்போன், பைக் என கடன் வாங்கி செலவு செய்யும்போது அதற்கான இஎம்ஐ (EMI- மாத தவணை) தொகை கட்டுவதுடன், வட்டியாகவே கணிசமான தொகை சென்றுவிடுகிறது. ஒருவர் தனக்குத் தேவையான பொருட்களை கடன்படாமல் காசு கொடுத்து வாங்கினால், வட்டிச் செலவு மிச்சமாகும். இந்தப் பணத்தை நல்ல லாபம் தரும் திட்டத்தில் முதலீடு செய்தால், பிற்காலத்தில் நிச்சயம் கோடீஸ்வரராக முடியும். இதை இளம் வயதிலேயே சரியாகப் புரிந்துகொண்டு முதலீடு செய்பவர்களே பெரிய செல்வந்தராகிறார்கள். சா.ராஜசேகரன், Wisdomwealthplanners.com ஆனால், இன்றைய இளைஞர்களோ, வாரம் ஒருமுறை தனியாகவோ அல்லது நண்பர்களுடன் சேர்ந்தோ சினிமா பார்ப்பது; செல்போனுக்கு அடிக்கடி ரீ-சார்ஜ் செய்தல்; தனிப்பட்ட மகிழ்ச்சிக்காக அதிக செலவு செய்தல்; இரு சக்கர வாகனத்தில் ஊர் சுற்றுவது; தனியாகவோ அல்லது நண்பர்களுடன் ஓட்டல்களில் அடிக்கடி சாப்பிடு வது என அதிகம் செலவு செய்கிறார்கள். இந்த செலவுகளில் கொஞ்சத்தைக் குறைத்துக் கொண்டு, மாதம் ரூ.100 சேமித்து முதலீடு செய்ய முடியுமானால், ஒவ்வொருவரும் லட்சாதிபதி ஆவது நிச்சயம். இதுவே மாதம் ரூ.1,000 முதலீடு செய்ய முடியுமானால், கோடீஸ்வரர் ஆவது உறுதி. (பார்க்க அட்டவணை!) எப்படி, எப்படி? இது எப்படி சாத்தியம் என்பதை விளக்கமாக பார்ப்போம். இன்றைய சூழ்நிலையில், “செலவு செய்வதற்கு பல ஆயிரம் வாய்ப்புகள் உள்ளன. ஆனால், முதலீடு செய்ய சில அரிய வாய்ப்புகள் மட்டுமே உள்ளன” என்கிற உண்மையை முதலில் நாம் தெரிந்துகொள்ள வேண்டும். பணத்தை சிக்கனமாக செலவழிப்ப தன் மூலம் சேமித்து, முதலீடு செய்வதை ஒருவர் தனது 40-வது வயதில் ஆரம்பித்து எந்தப் பயனும் இல்லை. 25 வயதில் ஆரம்பித்தால் தான், கூட்டு வளர்ச்சி (Compound of Growth) தரும் முழுப் பலனை அடைய முடியும். கூட்டு வளர்ச்சி என்றால்...? எட்டாவது அதிசயம்! பணக்காரர்கள் மேலும் மேலும் பணக்காரர்கள் ஆவதற்கும் நம்மால் அந்த மாதிரி ஆக முடியாமல் போவதற்கும் முக்கியமான காரணம், கூட்டு வளர்ச்சி என்கிற விஷயத்தை நாம் புரிந்துகொள்ளாமலே இருப்பதால் தான். இந்த உலகில் முதலீட்டின் மூலம் பணக்காரர் களான அனைவரும் இந்த கூட்டு வளர்ச்சியின் மகிமையை நன்கு புரிந்துகொண்டு அதை பயன்படுத்திக் கொண்டதால்தான். ஒரு உதாரணம் மூலம் இதைப் புரிந்துகொள்வோம். இன்றிலிருந்து 30 வருடம் கழித்து உங்களுக்கு ரூ.1 லட்சம் அல்லது ரூ.1 கோடி ரூபாய் தேவை என்றால், அதனை அடைய இரண்டு வழிகள் உள்ளன. ஒன்று அதை சேமித்து வைப்பது. இன்னொன்று, அதை சரியான திட்டத்தில் முதலீடு செய்து, நீண்ட நாட்களுக்கு அதை வளரவிடுவது. லட்சாதிபதிக்கான இலக்கு..! உதாரணமாக, நீங்கள் 30 வருடம், அதாவது 360 மாத (30ஜ்12 = 360) காலத்துக்கு ஒவ்வொரு மாதமும் ஒரு பெரிய உண்டியலில் மாதம் ரூ.278 சேமித்தாலே போதும், ரூ.1 லட்சம் சேர்ந்துவிடும். (2) ஆனால், ஒரு நல்ல மியூச்சுவல் ஃபண்ட் திட்டத்தில் ஒவ்வொரு மாதமும் ரூ.29-யை 30 வருடங்களுக்கு முதலீடு செய்தாலே நீங்கள் லட்சாதிபதியாகிவிடலாம். 30 ஆண்டு காலத்தில் மியூச்சுவல் ஃபண்டில் நீங்கள் முதலீடு செய்த தொகை வெறும் ரூ.10,440. இது ஆண்டுக்கு 12% வளர்ச்சி கண்டால், 30-வது வருடத்தில் உங்களுக்கு ரூ.1,04,400 கிடைக்கும். அதாவது, உங்கள் 20 வயதில் மாதம் ரூ.29 முதலீடு செய்ய ஆரம்பித்தால், உங்களது 50-வது வயதில் நீங்கள் லட்சாதிபதி ஆகிவிடுவீர்கள். இதுதான் கூட்டு வளர்ச்சி என்கிற எட்டாவது அதிசயம். இதுவே மாதம் ரூ.100 முதலீடு செய்தால், அது உங்கள் 50-வது வயதில் ரூ.3.5 லட்சமாக பெருகும். இந்த 100 ரூபாய் முதலீட்டை 60 வயது வரை தொடர்ந்து, அதற்கு ஆண்டுக்கு 12% கூட்டு வட்டியில் வளர்ந்தால், ரூ.11 லட்சமாக பெருகும். இப்போது சொல்லுங்கள், கூட்டு வட்டியின் வளர்ச்சியைப் பயன்படுத்தி நீங்கள் லட்சாதிபதி யாவது பெரிய காரியமா என்ன? கோடீஸ்வரருக்கான இலக்கு..! சரி, லட்சாதிபதி ஆவதற்கான வழியைத் தெரிந்துகொண்டுவிட்டோம். கோடீஸ்வரர் ஆவதற்கு...? (1) முதல் வழி - 20 வயது உடைய நபர் ஒருவருக்கு 60-வது வயதில் ரூ.1 கோடி தேவை என்று வைத்துக் கொள்வோம். அவர் 60 வயதை அடைய (40 ஜ் 12) = 480 மாதங்கள் இருக்கின்றன. அவர் மாதம் மாதம் ரூ.20,833 சேமித்தால்தான், அவர் அடைய நினைக்கும் 1 கோடி ரூபாய் கிடைக்கும். (2) இரண்டாவது வழி, ரூ.1 கோடி தேவை எனில், 12%, கூட்டு வட்டியில் வளர்ச்சி அடையக்கூடிய மியூச்சுவல் ஃபண்ட் முதலீட்டை தேர்ந்தெடுத்து, ஒவ்வொரு மாதமும் ரூ.849 முதலீடு செய்துவந்தாலே போதும். 480 மாதங்கள் செய்யும் மொத்த முதலீடு ரூ.4,07,520 ஆகும். இது 40 ஆண்டுகளில் 12% கூட்டு வளர்ச்சியில் வளர்ந்தால், 60 வயதில் கிடைக்கும் தொகை ரூ.1 கோடி-ஆக இருக்கும். இதுவே ஒவ்வொரு மாதமும் ரூ.1,000 மாதம் முதலீடு செய்தால், ரூ.1.17 கோடி கிடைக்கும். (மியூச்சுவல் ஃபண்டில் இவ்வளவு லாபம் கிடைக்குமா என்று கேட்பவர்கள் - மியூச்சுவல் ஃபண்ட் முதலீடு வருமானம் எப்படி? என்கிற அட்டவணையைப் பார்க்கவும்!) ஆக, நீண்ட கால கூட்டு வளர்ச்சியின் மூலமாக கிடைக்கக்கூடிய முதலீட்டை தேர்ந்தெடுத்தால் நமது இலக்கை புத்திசாலித்தனமாக சுலபமாக அடைய முடியும். இந்த உத்தியைத்தான் உலகப் பணக்காரர்களும், செல்வந்தர்களும், கோடீஸ்வரர் களும் பயன்படுத்தி, பல ஆயிரம் கோடி அளவுக்கு சொத்து சேர்த்திருக்கின்றனர். எவர் ஒருவர் பணத்தை நீண்ட காலத்துக்கு உழைக்க வைக்கிறாரோ, அவரே லட்சாதிபதியாகவும், கோடீஸ்வரராகவும் மாறுகிறார் என்பதை புரிந்துகொண்டு, கோடீஸ்வரர் ஆவதற்கான முயற்சிகளை இப்போதே எடுப்போம்.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.nithimuthaleedu.com/2016/04/crorpathi-formula-monthly-investment-850.html</post_url>
<post_date>20160425</post_date>
<post_time>1724</post_time>
<username>S. Chitra (noreply@blogger.com)</username>
<post>
சா.ராஜசேகரன், நிதி ஆலோசகர், Wisdomwealthplanners.com ஏப்ரல் 1 ஆம் தேதி புதிய நிதி ஆண்டு பிறந்திருக்கிறது. நீங்கள் கோடீஸ்வரர் ஆவதற்கான முயற்சிகளை தொடங்குங்கள். கோடீஸ்வரரா...? நம்மால் முடியுமா என்கிற சந்தேகமே வேண்டாம். உங்களால் நிச்சயமாக கோடீஸ்வரர் ஆகமுடியும், எப்படி என்பதை நீங்கள் தெரிந்துகொண்டு செயல்பட ஆரம்பித்தால். நல்ல முதலீட்டுத் திட்டங்களில் நீங்கள் சிறுக சிறுக முதலீடு செய்தால், ஒருவர் நிச்சயம் கோடீஸ்வரர் ஆகமுடியும். இதற்கு தொடர்ந்து முறையாக சிறிய தொகையை முதலீடு செய்தாலே போதும். நீங்களும் கோடீஸ்வரர் ஆகமுடியும்! நம்மில் பலருக்கு லட்சாதிபதியாகவும் கோடீஸ்வரராகவும் ஆகவேண்டும் என்பது நீண்ட கால கனவாக இருக்கிறது. ஆனால், நம்மில் ஒரு சிலர்தான் இந்த இலக்கை அடைகிறார்கள். என்ன காரணம்? கணக்கு வழக்கு இல்லாமல் செய்யும் அதிரடி செலவுகள்தான். இன்றைக்கு இந்தியாவில் அதிக எண்ணிக்கையில் இளைஞர்கள் உள்ளனர். இவர்களில் சுமார் 70% பேர் தங்கள் வாழ்க்கையை கடனில்தான் ஆரம்பிக்கிறார்கள். காரணம், கடன் அட்டை(கிரெடிட் கார்டு ), தனிநபர் கடன், கல்விக் கடன் என்று முதல் சம்பளமே கடனுக்குத்தான் செல்கிறது. செல்போன், பைக் என கடன் வாங்கி செலவு செய்யும்போது அதற்கான இஎம்ஐ (EMI- மாத தவணை) தொகை கட்டுவதுடன், வட்டியாகவே கணிசமான தொகை சென்றுவிடுகிறது. ஒருவர் தனக்குத் தேவையான பொருட்களை கடன்படாமல் காசு கொடுத்து வாங்கினால், வட்டிச் செலவு மிச்சமாகும். இந்தப் பணத்தை நல்ல லாபம் தரும் திட்டத்தில் முதலீடு செய்தால், பிற்காலத்தில் நிச்சயம் கோடீஸ்வரராக முடியும். இதை இளம் வயதிலேயே சரியாகப் புரிந்துகொண்டு முதலீடு செய்பவர்களே பெரிய செல்வந்தராகிறார்கள். சா.ராஜசேகரன், Wisdomwealthplanners.com ஆனால், இன்றைய இளைஞர்களோ, வாரம் ஒருமுறை தனியாகவோ அல்லது நண்பர்களுடன் சேர்ந்தோ சினிமா பார்ப்பது; செல்போனுக்கு அடிக்கடி ரீ-சார்ஜ் செய்தல்; தனிப்பட்ட மகிழ்ச்சிக்காக அதிக செலவு செய்தல்; இரு சக்கர வாகனத்தில் ஊர் சுற்றுவது; தனியாகவோ அல்லது நண்பர்களுடன் ஓட்டல்களில் அடிக்கடி சாப்பிடு வது என அதிகம் செலவு செய்கிறார்கள். இந்த செலவுகளில் கொஞ்சத்தைக் குறைத்துக் கொண்டு, மாதம் ரூ.100 சேமித்து முதலீடு செய்ய முடியுமானால், ஒவ்வொருவரும் லட்சாதிபதி ஆவது நிச்சயம். இதுவே மாதம் ரூ.1,000 முதலீடு செய்ய முடியுமானால், கோடீஸ்வரர் ஆவது உறுதி. (பார்க்க அட்டவணை!) எப்படி, எப்படி? இது எப்படி சாத்தியம் என்பதை விளக்கமாக பார்ப்போம். இன்றைய சூழ்நிலையில், “செலவு செய்வதற்கு பல ஆயிரம் வாய்ப்புகள் உள்ளன. ஆனால், முதலீடு செய்ய சில அரிய வாய்ப்புகள் மட்டுமே உள்ளன” என்கிற உண்மையை முதலில் நாம் தெரிந்துகொள்ள வேண்டும். பணத்தை சிக்கனமாக செலவழிப்ப தன் மூலம் சேமித்து, முதலீடு செய்வதை ஒருவர் தனது 40-வது வயதில் ஆரம்பித்து எந்தப் பயனும் இல்லை. 25 வயதில் ஆரம்பித்தால் தான், கூட்டு வளர்ச்சி (Compound of Growth) தரும் முழுப் பலனை அடைய முடியும். கூட்டு வளர்ச்சி என்றால்...? எட்டாவது அதிசயம்! பணக்காரர்கள் மேலும் மேலும் பணக்காரர்கள் ஆவதற்கும் நம்மால் அந்த மாதிரி ஆக முடியாமல் போவதற்கும் முக்கியமான காரணம், கூட்டு வளர்ச்சி என்கிற விஷயத்தை நாம் புரிந்துகொள்ளாமலே இருப்பதால் தான். இந்த உலகில் முதலீட்டின் மூலம் பணக்காரர் களான அனைவரும் இந்த கூட்டு வளர்ச்சியின் மகிமையை நன்கு புரிந்துகொண்டு அதை பயன்படுத்திக் கொண்டதால்தான். ஒரு உதாரணம் மூலம் இதைப் புரிந்துகொள்வோம். இன்றிலிருந்து 30 வருடம் கழித்து உங்களுக்கு ரூ.1 லட்சம் அல்லது ரூ.1 கோடி ரூபாய் தேவை என்றால், அதனை அடைய இரண்டு வழிகள் உள்ளன. ஒன்று அதை சேமித்து வைப்பது. இன்னொன்று, அதை சரியான திட்டத்தில் முதலீடு செய்து, நீண்ட நாட்களுக்கு அதை வளரவிடுவது. லட்சாதிபதிக்கான இலக்கு..! உதாரணமாக, நீங்கள் 30 வருடம், அதாவது 360 மாத (30ஜ்12 = 360) காலத்துக்கு ஒவ்வொரு மாதமும் ஒரு பெரிய உண்டியலில் மாதம் ரூ.278 சேமித்தாலே போதும், ரூ.1 லட்சம் சேர்ந்துவிடும். (2) ஆனால், ஒரு நல்ல மியூச்சுவல் ஃபண்ட் திட்டத்தில் ஒவ்வொரு மாதமும் ரூ.29-யை 30 வருடங்களுக்கு முதலீடு செய்தாலே நீங்கள் லட்சாதிபதியாகிவிடலாம். 30 ஆண்டு காலத்தில் மியூச்சுவல் ஃபண்டில் நீங்கள் முதலீடு செய்த தொகை வெறும் ரூ.10,440. இது ஆண்டுக்கு 12% வளர்ச்சி கண்டால், 30-வது வருடத்தில் உங்களுக்கு ரூ.1,04,400 கிடைக்கும். அதாவது, உங்கள் 20 வயதில் மாதம் ரூ.29 முதலீடு செய்ய ஆரம்பித்தால், உங்களது 50-வது வயதில் நீங்கள் லட்சாதிபதி ஆகிவிடுவீர்கள். இதுதான் கூட்டு வளர்ச்சி என்கிற எட்டாவது அதிசயம். இதுவே மாதம் ரூ.100 முதலீடு செய்தால், அது உங்கள் 50-வது வயதில் ரூ.3.5 லட்சமாக பெருகும். இந்த 100 ரூபாய் முதலீட்டை 60 வயது வரை தொடர்ந்து, அதற்கு ஆண்டுக்கு 12% கூட்டு வட்டியில் வளர்ந்தால், ரூ.11 லட்சமாக பெருகும். இப்போது சொல்லுங்கள், கூட்டு வட்டியின் வளர்ச்சியைப் பயன்படுத்தி நீங்கள் லட்சாதிபதி யாவது பெரிய காரியமா என்ன? கோடீஸ்வரருக்கான இலக்கு..! சரி, லட்சாதிபதி ஆவதற்கான வழியைத் தெரிந்துகொண்டுவிட்டோம். கோடீஸ்வரர் ஆவதற்கு...? (1) முதல் வழி - 20 வயது உடைய நபர் ஒருவருக்கு 60-வது வயதில் ரூ.1 கோடி தேவை என்று வைத்துக் கொள்வோம். அவர் 60 வயதை அடைய (40 ஜ் 12) = 480 மாதங்கள் இருக்கின்றன. அவர் மாதம் மாதம் ரூ.20,833 சேமித்தால்தான், அவர் அடைய நினைக்கும் 1 கோடி ரூபாய் கிடைக்கும். (2) இரண்டாவது வழி, ரூ.1 கோடி தேவை எனில், 12%, கூட்டு வட்டியில் வளர்ச்சி அடையக்கூடிய மியூச்சுவல் ஃபண்ட் முதலீட்டை தேர்ந்தெடுத்து, ஒவ்வொரு மாதமும் ரூ.849 முதலீடு செய்துவந்தாலே போதும். 480 மாதங்கள் செய்யும் மொத்த முதலீடு ரூ.4,07,520 ஆகும். இது 40 ஆண்டுகளில் 12% கூட்டு வளர்ச்சியில் வளர்ந்தால், 60 வயதில் கிடைக்கும் தொகை ரூ.1 கோடி-ஆக இருக்கும். இதுவே ஒவ்வொரு மாதமும் ரூ.1,000 மாதம் முதலீடு செய்தால், ரூ.1.17 கோடி கிடைக்கும். (மியூச்சுவல் ஃபண்டில் இவ்வளவு லாபம் கிடைக்குமா என்று கேட்பவர்கள் - மியூச்சுவல் ஃபண்ட் முதலீடு வருமானம் எப்படி? என்கிற அட்டவணையைப் பார்க்கவும்!) ஆக, நீண்ட கால கூட்டு வளர்ச்சியின் மூலமாக கிடைக்கக்கூடிய முதலீட்டை தேர்ந்தெடுத்தால் நமது இலக்கை புத்திசாலித்தனமாக சுலபமாக அடைய முடியும். இந்த உத்தியைத்தான் உலகப் பணக்காரர்களும், செல்வந்தர்களும், கோடீஸ்வரர் களும் பயன்படுத்தி, பல ஆயிரம் கோடி அளவுக்கு சொத்து சேர்த்திருக்கின்றனர். எவர் ஒருவர் பணத்தை நீண்ட காலத்துக்கு உழைக்க வைக்கிறாரோ, அவரே லட்சாதிபதியாகவும், கோடீஸ்வரராகவும் மாறுகிறார் என்பதை புரிந்துகொண்டு, கோடீஸ்வரர் ஆவதற்கான முயற்சிகளை இப்போதே எடுப்போம்.
</post>
<signature>

</signature>
<external_links>

</external_links>
<country>US</country>
<main_image>https://4.bp.blogspot.com/-iOKBshOip9E/Vx5QJN3q3YI/AAAAAAAAN_E/yhbMrnbtcZYcb_L7EhFBI-X5v12mBnlPQCLcB/w1200-h630-p-nu/%25E0%25AE%259A%25E0%25AE%25BE.%25E0%25AE%25B0%25E0%25AE%25BE%25E0%25AE%259C%25E0%25AE%259A%25E0%25AF%2587%25E0%25AE%2595%25E0%25AE%25B0%25E0%25AE%25A9%25E0%25AF%258D%252C%2B%25E0%25AE%25A8%25E0%25AE%25BF%25E0%25AE%25A4%25E0%25AE%25BF%2B%25E0%25AE%2586%25E0%25AE%25B2%25E0%25AF%258B%25E0%25AE%259A%25E0%25AE%2595%25E0%25AE%25B0%25E0%25AF%258D%252C%2BWisdomwealthplannerscom.jpg</main_image>
</document>
