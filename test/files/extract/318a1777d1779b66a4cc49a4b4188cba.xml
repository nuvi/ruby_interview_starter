<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Avīze: EP deputāti slēpj savus ienākumus</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/politika/45392_avize-ep-deputati-slepj-savus-ienakumus</topic_url>
<topic_text>
Avīze: EP deputāti slēpj savus ienākumus 
Puse Latvijas Eiropas Parlamenta (EP) deputātu nav gatavi atklāt savu materiālo stāvokli, noskaidrojis laikraksts &quot;Diena&quot;. 
Likums EP deputātiem neprasa iesniegt ikgadējas mantiskā stāvokļa deklarācijas. Tā kā arī EP deputāti ir tautas vēlēti, laikraksts Latvijas pārstāvjiem lūdza sniegt tādas pašas ziņas, kādas Saeimas deputātiem jāsniedz ikgadējās valsts amatpersonu deklarācijās, taču puse no viņiem atteikusies. 
Krišjānis Kariņš (V) uz jautājumu, vai ir gatavs atsūtīt informāciju par sevi, nemitīgi atkārtojis: &quot;Es nevaru jums atbildēt.&quot; Arī viņa partijas biedres Sandra Kalniete un Inese Vaidere, kā arī &quot;Visu-Latvijai&quot;-&quot;Tēvzemei un brīvībai&quot;/LNNK pārstāvis Roberts Zīle nav bijuši gatavi stāstīt par savu finanšu stāvokli. 
No pārējiem četriem Latvijas pārstāvjiem EP aicinājumam sniegt ziņas par savu materiālo stāvokli atsaukušies adresāti, bet vēl divi norādījuši, ka informācija par viņiem ir vai būs pieejama publiski tuvākajā laikā. 
Andrejs Mamikins (SC) informējis, ka deputāts pērn saņēmis 97 401,30 eiro pirms nodokļu nomaksas, viņa īpašumā ir 2007.gada &quot;Volkswagen Passat&quot; automobilis un vienīgās parādsaistības ir 57,47 eiro komunālais parāds. Tatjana Ždanoka (LKS) norādījusi, ka viņas īpašumos ietilpst dzīvoklis Rīgā, vasarnīca Rīgas rajonā, automašīna &quot;Volvo&quot; un velosipēds. Bankā deputātei glabājas vairāku gadu gaitā uzkrātie 45 000 eiro. Viņas alga pērn bijusi 98 476,20 eiro pirms nodokļu nomaksas. 2009.gadā eiroparlamentāriete paņēmusi 120 000 eiro kredītu dzīvokļa iegādei Briselē, no kura neatmaksātā summa šobrīd esot 60 000 eiro. 
Arta Pabrika (V) publiski pieejamajā deklarācijā par laiku līdz pērnā gada 5.jūnijam redzams, ka viņam ir zeme un nekustamie īpašumi Jūrmalā un Iršu pagastā, vērtspapīri 42,60 eiro vērtībā, kā arī 1992.gada &quot;Saab&quot; un 2001.gada &quot;Toyota&quot; spēkrati. Deputāts dažādās bankās kopsummā glabā 76 084,06 eiro, un viņam ir 17 700,86 eiro parādsaistības. Ziņu par ienākumiem tur nav. VID norāda, ka Ivetai Grigulei (ZZS) deklarācija jāiesniedz līdz 2016.gada 5.septembrim, taču pati deputāte pauž, ka to darīšot jau jūnijā. 
Pārējie četri deputāti bijuši pavisam izvairīgi. Kariņš uz jautājumu, vai ir gatavs atsūtīt iepriekš pieminētās ziņas, nemitīgi atkārtojis: &quot;Es nevaru jums atbildēt.&quot; Vēlāk viņš lūdzis jautājumu atsūtīt arī rakstiskā formātā, tomēr arī uz to atbilde neesot saņemta. Zīle paziņojis, ka varētu piekrist sniegt papildu informāciju, taču ar noteikumiem: &quot;Es varētu arī piekrist izņēmumam ar nosacījumu, ka laikraksts &quot;Diena&quot; kā &quot;ceturto varu&quot; pārstāvošs medijs rādītu priekšzīmi un publiskotu konkrētā mediju koncerna esošos un vēsturiskos patiesā labuma guvējus kopš tā pirmās akcionāru maiņas, īpaši par periodu pēc sabiedrībai nepārskatāmās īpašnieku maiņas līdz ar &quot;Bonnier Business Press&quot; iziešanu no koncerna.&quot; 
Kalniete bijusi lakoniska, norādot, ka deputātu atalgojums ir atrodams internetā, parādu viņai nav, īpašumi ir, bet viņa neuzskata, ka jāsniedz kādas papildu ziņas. Sarunā iesaistījies arī Eiropas Tautas partijas preses sekretārs Ģirts Salmgriezis, kurš vēlreiz atsaucies uz publiski zināmo, ka EP deputātiem ir cita kārtība saistībā ar deklarāciju iesniegšanu nekā Latvijas amatpersonām, taču to, vai prasītā papildu informācija tiks atsūtīta, tā arī nav atklājis. Savukārt Vaidere neesot uzskatījusi par vajadzīgu atbildēt personīgi, un pēc atkārtota aicinājuma norādījusi, ka to solījis izdarīt Salmgriezis. Kad deputātei atzīmēts, ka viņš pēc būtības neatbild, eiroparlamentāriete noteikusi: &quot;Nu, ko viņš ir atbildējis, to viņš ir atbildējis, paldies, visu labu.&quot; 
EP deputātiem pēc stāšanās amatā ir jāiesniedz finanšu interešu deklarācija, taču tās saturs ir skops - tur norādīta informācija tikai par ienākumiem, turklāt ne precīza. No deklarācijām var uzzināt tikai to, kāda ir ienākumu amplitūda, piemēram, redzams, ka Kariņš, Kalniete, Zīle un Vaidere saņem no 5001 līdz 10 000 eiro mēnesī. 2016. gada 25. aprīlī plkst. 12:44
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/politika/45392_avize-ep-deputati-slepj-savus-ienakumus</post_url>
<post_date>20160425</post_date>
<post_time>0941</post_time>
<username></username>
<post>
Avīze: EP deputāti slēpj savus ienākumus 
Puse Latvijas Eiropas Parlamenta (EP) deputātu nav gatavi atklāt savu materiālo stāvokli, noskaidrojis laikraksts &quot;Diena&quot;. 
Likums EP deputātiem neprasa iesniegt ikgadējas mantiskā stāvokļa deklarācijas. Tā kā arī EP deputāti ir tautas vēlēti, laikraksts Latvijas pārstāvjiem lūdza sniegt tādas pašas ziņas, kādas Saeimas deputātiem jāsniedz ikgadējās valsts amatpersonu deklarācijās, taču puse no viņiem atteikusies. 
Krišjānis Kariņš (V) uz jautājumu, vai ir gatavs atsūtīt informāciju par sevi, nemitīgi atkārtojis: &quot;Es nevaru jums atbildēt.&quot; Arī viņa partijas biedres Sandra Kalniete un Inese Vaidere, kā arī &quot;Visu-Latvijai&quot;-&quot;Tēvzemei un brīvībai&quot;/LNNK pārstāvis Roberts Zīle nav bijuši gatavi stāstīt par savu finanšu stāvokli. 
No pārējiem četriem Latvijas pārstāvjiem EP aicinājumam sniegt ziņas par savu materiālo stāvokli atsaukušies adresāti, bet vēl divi norādījuši, ka informācija par viņiem ir vai būs pieejama publiski tuvākajā laikā. 
Andrejs Mamikins (SC) informējis, ka deputāts pērn saņēmis 97 401,30 eiro pirms nodokļu nomaksas, viņa īpašumā ir 2007.gada &quot;Volkswagen Passat&quot; automobilis un vienīgās parādsaistības ir 57,47 eiro komunālais parāds. Tatjana Ždanoka (LKS) norādījusi, ka viņas īpašumos ietilpst dzīvoklis Rīgā, vasarnīca Rīgas rajonā, automašīna &quot;Volvo&quot; un velosipēds. Bankā deputātei glabājas vairāku gadu gaitā uzkrātie 45 000 eiro. Viņas alga pērn bijusi 98 476,20 eiro pirms nodokļu nomaksas. 2009.gadā eiroparlamentāriete paņēmusi 120 000 eiro kredītu dzīvokļa iegādei Briselē, no kura neatmaksātā summa šobrīd esot 60 000 eiro. 
Arta Pabrika (V) publiski pieejamajā deklarācijā par laiku līdz pērnā gada 5.jūnijam redzams, ka viņam ir zeme un nekustamie īpašumi Jūrmalā un Iršu pagastā, vērtspapīri 42,60 eiro vērtībā, kā arī 1992.gada &quot;Saab&quot; un 2001.gada &quot;Toyota&quot; spēkrati. Deputāts dažādās bankās kopsummā glabā 76 084,06 eiro, un viņam ir 17 700,86 eiro parādsaistības. Ziņu par ienākumiem tur nav. VID norāda, ka Ivetai Grigulei (ZZS) deklarācija jāiesniedz līdz 2016.gada 5.septembrim, taču pati deputāte pauž, ka to darīšot jau jūnijā. 
Pārējie četri deputāti bijuši pavisam izvairīgi. Kariņš uz jautājumu, vai ir gatavs atsūtīt iepriekš pieminētās ziņas, nemitīgi atkārtojis: &quot;Es nevaru jums atbildēt.&quot; Vēlāk viņš lūdzis jautājumu atsūtīt arī rakstiskā formātā, tomēr arī uz to atbilde neesot saņemta. Zīle paziņojis, ka varētu piekrist sniegt papildu informāciju, taču ar noteikumiem: &quot;Es varētu arī piekrist izņēmumam ar nosacījumu, ka laikraksts &quot;Diena&quot; kā &quot;ceturto varu&quot; pārstāvošs medijs rādītu priekšzīmi un publiskotu konkrētā mediju koncerna esošos un vēsturiskos patiesā labuma guvējus kopš tā pirmās akcionāru maiņas, īpaši par periodu pēc sabiedrībai nepārskatāmās īpašnieku maiņas līdz ar &quot;Bonnier Business Press&quot; iziešanu no koncerna.&quot; 
Kalniete bijusi lakoniska, norādot, ka deputātu atalgojums ir atrodams internetā, parādu viņai nav, īpašumi ir, bet viņa neuzskata, ka jāsniedz kādas papildu ziņas. Sarunā iesaistījies arī Eiropas Tautas partijas preses sekretārs Ģirts Salmgriezis, kurš vēlreiz atsaucies uz publiski zināmo, ka EP deputātiem ir cita kārtība saistībā ar deklarāciju iesniegšanu nekā Latvijas amatpersonām, taču to, vai prasītā papildu informācija tiks atsūtīta, tā arī nav atklājis. Savukārt Vaidere neesot uzskatījusi par vajadzīgu atbildēt personīgi, un pēc atkārtota aicinājuma norādījusi, ka to solījis izdarīt Salmgriezis. Kad deputātei atzīmēts, ka viņš pēc būtības neatbild, eiroparlamentāriete noteikusi: &quot;Nu, ko viņš ir atbildējis, to viņš ir atbildējis, paldies, visu labu.&quot; 
EP deputātiem pēc stāšanās amatā ir jāiesniedz finanšu interešu deklarācija, taču tās saturs ir skops - tur norādīta informācija tikai par ienākumiem, turklāt ne precīza. No deklarācijām var uzzināt tikai to, kāda ir ienākumu amplitūda, piemēram, redzams, ka Kariņš, Kalniete, Zīle un Vaidere saņem no 5001 līdz 10 000 eiro mēnesī. 2016. gada 25. aprīlī plkst. 12:44
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2016/04/25/47rs160414b364_newsdetailed_jpg_social_jpg.jpg</main_image>
</document>
