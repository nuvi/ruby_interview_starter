<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Президент відкрив низку заходів, присвячених 30-м роковинам аварії на ЧАЕС - Centernews</discussion_title>
<language>ukrainian</language>
<gmt_offset></gmt_offset>
<topic_url>http://centernews.com.ua/?p=9724</topic_url>
<topic_text>

Президент Петро Порошенко разом з дружиною Мариною відкрив низку заходів, присвячених 30-м роковинам аварії на Чорнобильській атомній електростанції. 
Про це повідомляє прес-служба Глави держави. 
У Національному культурно-мистецькому та музейному комплексі “Мистецький Арсенал” Петро Порошенко разом з представниками Адміністрації Президента, Кабінету Міністрів, дипломатичних установ, громадськості відвідали прем’єру ораторії “Гірка зоря”. 
В основу ораторії покладено поліські народні пісні, вірші українських поетів. Під час дійства на моніторі з’являлися документальні кадри із життя людей до аварії на ЧАЕС, хроніки операцій з евакуації населення, ліквідації наслідків трагедії. 
Автори постановки також звернулися до творчості геніальної української художниці Марії Примаченко, яка все життя прожила на Поліссі. Зокрема, було продемонстровано картину майстрині, присвячену її племіннику Валерію Ходемчуку – оператору четвертого блоку ЧАЕС, котрий загинув в момент аварії 26 квітня. 
“Чарівні квіти Марії Примаченко, які заповнюють собою увесь простір, стали символом української краси, що рятує світ”, – зазначають автори ораторії. 
Концертний твір композитора Данила Перцова виконували Ансамбль автентичного співу, солісти Анатолій Кочерга та Ірина Данилейко. Музичний супровід здійснював Національний президентський оркестр. Диригент Кирило Карабиць, ідея, сценарій та постановка – Сергій Проскурня. 
Завтра Глава держави вшанує пам’ять ліквідаторів та жертв аварії Чорнобильської катастрофи, а також візьме участь у інших заходах до 30-х роковин трагедії на території ДСП «Чорнобильська АЕС». 
Інформаційне агентство «Центр новин» 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://centernews.com.ua/?p=9724</post_url>
<post_date>20160425</post_date>
<post_time></post_time>
<username></username>
<post>

Президент Петро Порошенко разом з дружиною Мариною відкрив низку заходів, присвячених 30-м роковинам аварії на Чорнобильській атомній електростанції. 
Про це повідомляє прес-служба Глави держави. 
У Національному культурно-мистецькому та музейному комплексі “Мистецький Арсенал” Петро Порошенко разом з представниками Адміністрації Президента, Кабінету Міністрів, дипломатичних установ, громадськості відвідали прем’єру ораторії “Гірка зоря”. 
В основу ораторії покладено поліські народні пісні, вірші українських поетів. Під час дійства на моніторі з’являлися документальні кадри із життя людей до аварії на ЧАЕС, хроніки операцій з евакуації населення, ліквідації наслідків трагедії. 
Автори постановки також звернулися до творчості геніальної української художниці Марії Примаченко, яка все життя прожила на Поліссі. Зокрема, було продемонстровано картину майстрині, присвячену її племіннику Валерію Ходемчуку – оператору четвертого блоку ЧАЕС, котрий загинув в момент аварії 26 квітня. 
“Чарівні квіти Марії Примаченко, які заповнюють собою увесь простір, стали символом української краси, що рятує світ”, – зазначають автори ораторії. 
Концертний твір композитора Данила Перцова виконували Ансамбль автентичного співу, солісти Анатолій Кочерга та Ірина Данилейко. Музичний супровід здійснював Національний президентський оркестр. Диригент Кирило Карабиць, ідея, сценарій та постановка – Сергій Проскурня. 
Завтра Глава держави вшанує пам’ять ліквідаторів та жертв аварії Чорнобильської катастрофи, а також візьме участь у інших заходах до 30-х роковин трагедії на території ДСП «Чорнобильська АЕС». 
Інформаційне агентство «Центр новин» 
</post>
<signature>

</signature>
<external_links>

</external_links>
<country></country>
<main_image>http://centernews.com.ua/wp-content/uploads/2016/04/порош.jpeg</main_image>
</document>
