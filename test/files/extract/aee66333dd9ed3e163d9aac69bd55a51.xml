<?xml version="1.0" encoding="UTF-8"?>
<document>
<type>mainstream</type>
<forum>http://genemuidenactueel.nl/?feed=rss2</forum>
<forum_title>Genemuiden Actueel</forum_title>
<discussion_title>Openluchtzwembad Hasselt weer open</discussion_title>
<language>dutch</language>
<gmt_offset></gmt_offset>
<topic_url>http://www.genemuidenactueel.nl/2016/04/25/openluchtzwembad-hasselt-weer-open/</topic_url>
<topic_text>
Openluchtzwembad Hasselt weer open Geplaatst op: 25 april 2016 
Maandag 25 april is het openluchtbad in Hasselt geopend voor het nieuwe zwemseizoen. Het koude weer moedigt nodigt nog niet echt uit om in het buitenbad te gaan zwemmen. Toch konden enkele tientallen zwemliefhebbers niet wachten om vandaag toch een duik in het heerlijk verwarmde water te nemen. De meeste drukte is aan de kassa voor de abonnementenverkoop. Er is continue kassabezetting. Voor de bezoekers is er voor zowel de auto en de fiets nieuwe parkeergelegenheid aangebracht. De verkeersveiligheid liet te wensen over en aanpassingen waren, ook op het aandringen van de politie, nodig. Beide parkeervoorzieningen zijn klaar voor gebruik, waarmee de problemen grotendeels zijn opgelost. Met veel zelfwerkzaamheid heeft SZZ de kosten zoveel mogelijk proberen te drukken. Sinds het zwembad onder beheer van de Stichting Zwembaden Zwartewaterland is gekomen vertonen de bezoekersaantallen een stijgende trend. In het begin kwamen zo’n 25.000 zwemliefhebbers per jaar naar het bad, dit is de laatste jaren opgelopen tot bijna 50.000 in 2015. Deze stijging komt ook door de regionale aantrekkingskracht vanuit ondermeer Stadshagen en verder vanuit Zwolle. Het bad wil een laagdrempelige en familiaire zwemgelegenheid uitstralen. Kinderen kunnen onder toezicht in helder water zwemmen, wat door ouders als prettig en als een gevoel van meer veiligheid wordt ervaren. In het kleine bad is er voor de kinderen een glijbaan en er zijn verschillende spelmaterialen voor kinderen. Voor de ouderen is er een mooi terras om te kunnen zonnebaden en wie niet zwemt is er een sportief alternatief met een beach volleybalveld. Ook voor doelgroepen onder begeleiding van het gediplomeerde zwembadpersoneel is er een ruim aanbod voor jong en oud. Locatiemager Raymond Spijkerman is blij, dat de deuren weer open zijn. ‘Nu nog wachten op zonnig weer en warme temperaturen om het Ariën Prins van Wijngaardenbad gevuld te krijgen met veel zwemmers die zorgen voor hoge bezoekersaantallen’. Gepubliceerd door Erik Driessen
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.genemuidenactueel.nl/2016/04/25/openluchtzwembad-hasselt-weer-open/</post_url>
<post_date>20160425</post_date>
<post_time>1540</post_time>
<username>Erik Driessen</username>
<post>
Openluchtzwembad Hasselt weer open Geplaatst op: 25 april 2016 
Maandag 25 april is het openluchtbad in Hasselt geopend voor het nieuwe zwemseizoen. Het koude weer moedigt nodigt nog niet echt uit om in het buitenbad te gaan zwemmen. Toch konden enkele tientallen zwemliefhebbers niet wachten om vandaag toch een duik in het heerlijk verwarmde water te nemen. De meeste drukte is aan de kassa voor de abonnementenverkoop. Er is continue kassabezetting. Voor de bezoekers is er voor zowel de auto en de fiets nieuwe parkeergelegenheid aangebracht. De verkeersveiligheid liet te wensen over en aanpassingen waren, ook op het aandringen van de politie, nodig. Beide parkeervoorzieningen zijn klaar voor gebruik, waarmee de problemen grotendeels zijn opgelost. Met veel zelfwerkzaamheid heeft SZZ de kosten zoveel mogelijk proberen te drukken. Sinds het zwembad onder beheer van de Stichting Zwembaden Zwartewaterland is gekomen vertonen de bezoekersaantallen een stijgende trend. In het begin kwamen zo’n 25.000 zwemliefhebbers per jaar naar het bad, dit is de laatste jaren opgelopen tot bijna 50.000 in 2015. Deze stijging komt ook door de regionale aantrekkingskracht vanuit ondermeer Stadshagen en verder vanuit Zwolle. Het bad wil een laagdrempelige en familiaire zwemgelegenheid uitstralen. Kinderen kunnen onder toezicht in helder water zwemmen, wat door ouders als prettig en als een gevoel van meer veiligheid wordt ervaren. In het kleine bad is er voor de kinderen een glijbaan en er zijn verschillende spelmaterialen voor kinderen. Voor de ouderen is er een mooi terras om te kunnen zonnebaden en wie niet zwemt is er een sportief alternatief met een beach volleybalveld. Ook voor doelgroepen onder begeleiding van het gediplomeerde zwembadpersoneel is er een ruim aanbod voor jong en oud. Locatiemager Raymond Spijkerman is blij, dat de deuren weer open zijn. ‘Nu nog wachten op zonnig weer en warme temperaturen om het Ariën Prins van Wijngaardenbad gevuld te krijgen met veel zwemmers die zorgen voor hoge bezoekersaantallen’. Gepubliceerd door Erik Driessen
</post>
<signature>

</signature>
<external_links>

</external_links>
<country>NL</country>
<main_image></main_image>
</document>
