<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Po zjedení kontaminovaných cukroviniek zomrelo 23 ľudí</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/svet/clanok/1060307-po-zjedeni-kontaminovanych-cukroviniek-zomrelo-23-ludi/</topic_url>
<topic_text>
Po zjedení kontaminovaných cukroviniek zomrelo 23 ľudí Autor: SITA , dnes 13:52 Polícia uviedla, že v cukrárni objavila vrecúška s pesticídmi. Pakistanské úrady sa domnievajú, že pesticídy sa do cukrárne mohli dostať zo susediaceho obchodu. Foto: ilustračné, SITA/AP Islamabad 25. apríla (WebNoviny.sk) - Najmenej 23 ľudí zahynulo v strednom Pakistane po zjedení kontaminovaných cukroviniek, informovala o tom britská stanica BBC s odvolaním sa na tamojšiu políciu. Úmrtia sa začali objavovať od pondelka uplynulého týždňa po tom, ako nemenovaný muž v provincii Pandžáb nakúpil dezert pri príležitosti osláv narodenia svojho syna. Medzi obeťami je 11 členov jednej rodiny spolu s otcom dieťaťa, pričom týmto jedlom sa priotrávilo celkovo 77 osôb. Päť z nich je stále v kritickom stave. Vyšetrovatelia zatkli majiteľov miestnej cukrárne a jedného z jej pracovníkov. Zdroj kontaminácie je stále predmetom vyšetrovania. Polícia uviedla, že v cukrárni objavila vrecúška s pesticídmi. Pakistanské úrady sa domnievajú, že pesticídy sa do cukrárne mohli dostať zo susediaceho obchodu. Rovnako si vysvetľujú aj to, ako sa mohli dostať do tradičnej guľôčkovej cukrovinky laddú, ktorá sa zvyčajne konzumuje pri slávnostných príležitostiach. Potraviny odoslali na laboratórne testy.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/svet/clanok/1060307-po-zjedeni-kontaminovanych-cukroviniek-zomrelo-23-ludi/</post_url>
<post_date>20160425</post_date>
<post_time>1152</post_time>
<username></username>
<post>
Po zjedení kontaminovaných cukroviniek zomrelo 23 ľudí Autor: SITA , dnes 13:52 Polícia uviedla, že v cukrárni objavila vrecúška s pesticídmi. Pakistanské úrady sa domnievajú, že pesticídy sa do cukrárne mohli dostať zo susediaceho obchodu. Foto: ilustračné, SITA/AP Islamabad 25. apríla (WebNoviny.sk) - Najmenej 23 ľudí zahynulo v strednom Pakistane po zjedení kontaminovaných cukroviniek, informovala o tom britská stanica BBC s odvolaním sa na tamojšiu políciu. Úmrtia sa začali objavovať od pondelka uplynulého týždňa po tom, ako nemenovaný muž v provincii Pandžáb nakúpil dezert pri príležitosti osláv narodenia svojho syna. Medzi obeťami je 11 členov jednej rodiny spolu s otcom dieťaťa, pričom týmto jedlom sa priotrávilo celkovo 77 osôb. Päť z nich je stále v kritickom stave. Vyšetrovatelia zatkli majiteľov miestnej cukrárne a jedného z jej pracovníkov. Zdroj kontaminácie je stále predmetom vyšetrovania. Polícia uviedla, že v cukrárni objavila vrecúška s pesticídmi. Pakistanské úrady sa domnievajú, že pesticídy sa do cukrárne mohli dostať zo susediaceho obchodu. Rovnako si vysvetľujú aj to, ako sa mohli dostať do tradičnej guľôčkovej cukrovinky laddú, ktorá sa zvyčajne konzumuje pri slávnostných príležitostiach. Potraviny odoslali na laboratórne testy.
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/1267346/490x327/sladkosti-dieta-kolac.jpg</main_image>
</document>
