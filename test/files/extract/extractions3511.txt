<?xml version="1.0" encoding="UTF-8"?>
<document>
<type>mainstream</type>
<forum>http://www.istanbultimes.com.tr/rss.php</forum>
<forum_title>İstanbul Times - Anında Haberin Merkezi</forum_title>
<discussion_title>Malatyalılardan rekor kan bağışı</discussion_title>
<language>turkish</language>
<gmt_offset></gmt_offset>
<topic_url>http://www.istanbultimes.com.tr/guncel/malatyalilardan-rekor-kan-bagisi-h35208.html</topic_url>
<topic_text>
Malatyalılar, Esenler Dörtyol Meydanı&apos;nda verdikleri 1.020 ünite kan ile İstanbul&apos;da kan bağışı rekoru kırdı. 25 Nisan 2016 Pazartesi 11:59 Esenler Belediyesi ve Türk Kızılayı&apos;nın desteği ile Malatya Sivil Toplum Örgütleri Birliği (MASTÖB), Esenler Dörtyol Meydanı&apos;nda bir kan bağışı rekoru kırdı. Hayat kurtaracak kampanya kapsamında çok sayıda Malatyalı kan vermek için uzun kuyruklar oluşturdu. Esenler Belediye Başkanı Mehmet Tevfik Göksu da Malatyalılarla bu özel günde bir araya geldi. Göksu, kan bağışı çadırlarında tek tek ziyaret ettiği bağışçıları hayat kurtaracak hareketlerinden dolayı tebrik etti. HAYAT KURTARIYORSUNUZ Esenler&apos;de en fazla Malatyalı vatandaşların olduğunu hatırlatan Esenler Belediye Başkanı Mehmet Tevfik Göksu, &quot;Esenler, İstanbul&apos;un en yüksek nüfuslu ilçelerinden biri. Malatyalılar, Esenler&apos;de nüfusu en fazla olan kardeşlerimiz. Bu açıdan baktığımızda bu kadar insanın vereceği kanlar hayat kurtarmak için çok önemli bir katkıdır. Özellikle sivil toplum kuruluşlarının kan vermek için rekor denemeleri çok mutluluk verici&quot; diye konuştu. 4 SANİYEDE 1 ÜNİTE KAN İHTİYACI Kampanya kapsamında düzenlenen programda konuşan Türk Kızılayı Genel Başkanı Dr. Kerem Kınık da, 4 saniyede 1 ünite kana ihtiyaç olduğunu söyleyerek, &quot;2017 sonuna kadar Türkiye&apos;de kan ihtiyacı açısından dışa bağımlılığımızı azaltmak için çalışıyoruz. Dört saniyede bir ünite kana ihtiyaç var. Ülkemizde bin kişiden dördü kan veriyor. Erkekler bir yılda dört, kadınlar ise üç kez kan vererek hayat kurtarabilir&quot; şeklinde konuştu. REKOR KIRILDI Türk Kızılayı tarafından Dörtyol Meydanı&apos;nda kurulan çadırlar, saat 10.00 ile 20.00 arasında devam etti. Kan bağışı için Malatyalıların yanı sıra çok sayıda Esenlerli de uzun kuyruklar oluşturdu. Kampanya kapsamında 1.020 ünite kan bağışı yapıldı. Böylece İstanbul&apos;da yöre dernekleri arasında bir günde en fazla kan bağışını Malatyalılar yapmış oldu. Malatyalılar, Sinopluların Mart ayında yaptıkları 1.010 ünite kan bağışı rekorunu da kırdı. 2 KİŞİYE UMRE İstanbul&apos;da kan bağışı rekorunun kırıldığı bu günde bağışçılara 4444 adet Malatya usulü içli köfte ve kayısı dağıtımı yapıldı. Etkinlik sonunda yapılan çekilişte 2 kişi da Umre ziyareti kazandı. Programa Göksu ve Kınık&apos;ın yanı sıra; AK Parti Esenler İlçe Başkanı Gökhan Taran, Esenler Belediye Başkan Yardımcısı Ömer Çetinkaya, MASTÖB Genel Başkanı Adil Gevrek, MASTÖB Esenler Şubesi Başkanı Aziz Damar ve ilçedeki STK temsilcileri de katıldı.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.istanbultimes.com.tr/guncel/malatyalilardan-rekor-kan-bagisi-h35208.html</post_url>
<post_date>20160425</post_date>
<post_time>0959</post_time>
<username></username>
<post>
Malatyalılar, Esenler Dörtyol Meydanı&apos;nda verdikleri 1.020 ünite kan ile İstanbul&apos;da kan bağışı rekoru kırdı. 25 Nisan 2016 Pazartesi 11:59 Esenler Belediyesi ve Türk Kızılayı&apos;nın desteği ile Malatya Sivil Toplum Örgütleri Birliği (MASTÖB), Esenler Dörtyol Meydanı&apos;nda bir kan bağışı rekoru kırdı. Hayat kurtaracak kampanya kapsamında çok sayıda Malatyalı kan vermek için uzun kuyruklar oluşturdu. Esenler Belediye Başkanı Mehmet Tevfik Göksu da Malatyalılarla bu özel günde bir araya geldi. Göksu, kan bağışı çadırlarında tek tek ziyaret ettiği bağışçıları hayat kurtaracak hareketlerinden dolayı tebrik etti. HAYAT KURTARIYORSUNUZ Esenler&apos;de en fazla Malatyalı vatandaşların olduğunu hatırlatan Esenler Belediye Başkanı Mehmet Tevfik Göksu, &quot;Esenler, İstanbul&apos;un en yüksek nüfuslu ilçelerinden biri. Malatyalılar, Esenler&apos;de nüfusu en fazla olan kardeşlerimiz. Bu açıdan baktığımızda bu kadar insanın vereceği kanlar hayat kurtarmak için çok önemli bir katkıdır. Özellikle sivil toplum kuruluşlarının kan vermek için rekor denemeleri çok mutluluk verici&quot; diye konuştu. 4 SANİYEDE 1 ÜNİTE KAN İHTİYACI Kampanya kapsamında düzenlenen programda konuşan Türk Kızılayı Genel Başkanı Dr. Kerem Kınık da, 4 saniyede 1 ünite kana ihtiyaç olduğunu söyleyerek, &quot;2017 sonuna kadar Türkiye&apos;de kan ihtiyacı açısından dışa bağımlılığımızı azaltmak için çalışıyoruz. Dört saniyede bir ünite kana ihtiyaç var. Ülkemizde bin kişiden dördü kan veriyor. Erkekler bir yılda dört, kadınlar ise üç kez kan vererek hayat kurtarabilir&quot; şeklinde konuştu. REKOR KIRILDI Türk Kızılayı tarafından Dörtyol Meydanı&apos;nda kurulan çadırlar, saat 10.00 ile 20.00 arasında devam etti. Kan bağışı için Malatyalıların yanı sıra çok sayıda Esenlerli de uzun kuyruklar oluşturdu. Kampanya kapsamında 1.020 ünite kan bağışı yapıldı. Böylece İstanbul&apos;da yöre dernekleri arasında bir günde en fazla kan bağışını Malatyalılar yapmış oldu. Malatyalılar, Sinopluların Mart ayında yaptıkları 1.010 ünite kan bağışı rekorunu da kırdı. 2 KİŞİYE UMRE İstanbul&apos;da kan bağışı rekorunun kırıldığı bu günde bağışçılara 4444 adet Malatya usulü içli köfte ve kayısı dağıtımı yapıldı. Etkinlik sonunda yapılan çekilişte 2 kişi da Umre ziyareti kazandı. Programa Göksu ve Kınık&apos;ın yanı sıra; AK Parti Esenler İlçe Başkanı Gökhan Taran, Esenler Belediye Başkan Yardımcısı Ömer Çetinkaya, MASTÖB Genel Başkanı Adil Gevrek, MASTÖB Esenler Şubesi Başkanı Aziz Damar ve ilçedeki STK temsilcileri de katıldı.
</post>
<signature>

</signature>
<external_links>

</external_links>
<country>TR</country>
<main_image>http://www.istanbultimes.com.tr/images/haberler/malatyalilardan_rekor_kan_bagisi_h35208_b0c54.jpg</main_image>
</document>
