<?xml version="1.0" encoding="UTF-8"?>
<document>
<type>mainstream</type>
<forum>http://www.omroepgelderland.nl/rss</forum>
<forum_title>Omroep Gelderland</forum_title>
<discussion_title>Suzan uit Wageningen maakt grafkist voor foetushouding: &apos;Hij ligt heerlijk&apos;</discussion_title>
<language>dutch</language>
<gmt_offset></gmt_offset>
<topic_url>http://www.omroepgelderland.nl/nieuws/2108819/Suzan-uit-Wageningen-maakt-grafkist-voor-foetushouding-Hij-ligt-heerlijk</topic_url>
<topic_text>
  19:00 Suzan uit Wageningen maakt grafkist voor foetushouding: &apos;Hij ligt heerlijk&apos; Foto Omroep Gelderland WAGENINGEN - Een speciale grafkist waar je als een foetus in kunt liggen. De bijzondere kist is bedacht en ontworpen door Suzan van der Schenk uit Wageningen. 
De 57-jarige Suzan is ongeneeslijk ziek en verdiepte zich in wat er met haar lichaam gebeurt als ze overlijdt. Eén van de dingen die ze graag wil is in een foetushouding in haar grafkist liggen. Waarom? Omdat ze dit altijd al een prettige houding vond en ze ook op die manier slaapt. 
&apos;Maar ik doe het vooral voor de nabestaanden. Bij een traditionele grafkist ligt het lichaam gestrekt, stijf en koud en is het niet meer herkenbaar voor de geliefden&apos;, vertelt Suzan. Er is wel een probleem: voor de foetushouding is een standaard grafkist te smal. Proefliggen 
Van der Schenk is meubelmaker en interieurarchitect. Ze besloot met de kennis die ze daardoor heeft zelf een kist te maken. Een bredere kist die wel in een standaardgraf past en een duurzame kist die past bij natuurlijk begraven. Bij die laatste zit geen metaal. 
&apos;Ik heb al in mijn grafkist gelegen. Het ligt heerlijk, maar daarmee wil ik niet verheerlijken dat ik dadelijk in de aarde moet worden opgenomen&apos;, zegt Suzan. Bang voor de dood is ze niet, maar ze heeft wel momenten van verdriet, samen met haar gezin. 
Uiteindelijk ontwierp ze vijf verschillende kisten, die op 1 juni in productie gaan.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.omroepgelderland.nl/nieuws/2108819/Suzan-uit-Wageningen-maakt-grafkist-voor-foetushouding-Hij-ligt-heerlijk</post_url>
<post_date>20160425</post_date>
<post_time>1700</post_time>
<username></username>
<post>
  19:00 Suzan uit Wageningen maakt grafkist voor foetushouding: &apos;Hij ligt heerlijk&apos; Foto Omroep Gelderland WAGENINGEN - Een speciale grafkist waar je als een foetus in kunt liggen. De bijzondere kist is bedacht en ontworpen door Suzan van der Schenk uit Wageningen. 
De 57-jarige Suzan is ongeneeslijk ziek en verdiepte zich in wat er met haar lichaam gebeurt als ze overlijdt. Eén van de dingen die ze graag wil is in een foetushouding in haar grafkist liggen. Waarom? Omdat ze dit altijd al een prettige houding vond en ze ook op die manier slaapt. 
&apos;Maar ik doe het vooral voor de nabestaanden. Bij een traditionele grafkist ligt het lichaam gestrekt, stijf en koud en is het niet meer herkenbaar voor de geliefden&apos;, vertelt Suzan. Er is wel een probleem: voor de foetushouding is een standaard grafkist te smal. Proefliggen 
Van der Schenk is meubelmaker en interieurarchitect. Ze besloot met de kennis die ze daardoor heeft zelf een kist te maken. Een bredere kist die wel in een standaardgraf past en een duurzame kist die past bij natuurlijk begraven. Bij die laatste zit geen metaal. 
&apos;Ik heb al in mijn grafkist gelegen. Het ligt heerlijk, maar daarmee wil ik niet verheerlijken dat ik dadelijk in de aarde moet worden opgenomen&apos;, zegt Suzan. Bang voor de dood is ze niet, maar ze heeft wel momenten van verdriet, samen met haar gezin. 
Uiteindelijk ontwierp ze vijf verschillende kisten, die op 1 juni in productie gaan.
</post>
<signature>

</signature>
<external_links>

</external_links>
<country></country>
<main_image>http://cdn.gld.nl/data/96e91a5d325f48e79eadbfabf4c1b1ff/opener/grafkistfoetushouding.jpg</main_image>
</document>
