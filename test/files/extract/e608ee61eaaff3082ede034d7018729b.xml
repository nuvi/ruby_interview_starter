<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=291&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>गुन्हा दाखल होऊनही कारवाईस टाळाटाळ</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=5632492711957213575&amp;SectionId=12&amp;SectionName=पश्चिम महाराष्ट्र&amp;NewsDate=20160203&amp;Provider=-&amp;NewsTitle=गुन्हा दाखल होऊनही कारवाईस टाळाटाळ</topic_url>
<topic_text>
इस्लामपूर - येथील मुला-मुलींच्या शासकीय वसतिगृहासाठी जमीन घेत ७ कोटी ४२ लाखांचा अपहार करणाऱ्या समाजकल्याण विभागाचे अधिकारी अनिल कांबळे व मनीषा फुले यांच्यावर गुन्हा दाखल झाला. मात्र, दीड महिना उलटला तरी याबाबत इस्लामपूर पोलिसांकडून कोणतीही कारवाई करण्यात आलेली नाही. या जमीन घोटाळ्यात इस्लामपूर शहरातील ‘व्हाईट कॉलर’ टोळी सक्रिय असल्याने पोलिसांनी या प्रकरणाकडे दुर्लक्ष केल्याची चर्चा आता जोरदारपणे सुरू आहे.
इस्लामपूर येथील दत्त टेकडी परिसरात शहरातील एका टोळीने ही जमीन ४८ लाख ४० हजार रुपयांना स्वतः विकत घेतली होती. त्यानंतर समाजकल्याण विभागाचे पुणे येथील तत्कालीन उपायुक्त अनिल पांडुरंग कांबळे व सांगली येथील समाज कल्याणच्या सहायक आयुक्त मनीषा देवेंद्रप्रसाद फुले यांना हाताशी धरून हीच जमीन सात कोटी ९ लाख ५ हजार रुपयांना विकली होती. यात ७ कोटी ४२ लाख रुपयांचा भ्रष्टाचार झाला आहे. या बाबतची माहिती दिनकर दत्तात्रय पाटील (वय ५६, पार्वती निवास, औदुंबर पाटीलनगर, लिंक रोड पंढरपूर, जि. सोलापूर) यांनी माहिती अधिकारात मागवून यातील भ्रष्टाचार उघड केला होता. पाटील यांनी संबंधित अधिकाऱ्यांच्यावर इस्लामपूर पोलिस ठाण्यात २२ डिसेंबर २०१५ ला फौजदारी गुन्हा दाखल केला होता. गुन्हा दाखल करताना पोलिसांनी तत्परता दाखवली. मात्र गुन्हा दाखल होताच याकडे गेले दीड महिना सोईस्कर दुर्लक्ष केले आहे. कागदोपत्री या प्रकरणात समाजकल्याणचे अधिकारी अडकले असले तरी इस्लामपूर परिसरात अडचणीच्या जमिनी खरेदी करून त्यानंतर आपले राजकीय संबंध वापरत त्या जमिनींची कागदपत्रे व्यवस्थित करणारी एक टोळी सक्रिय आहे. या टोळीनेच समाजकल्याण विभागाच्या अधिकाऱ्यांना त्यातील काही हिस्सा देत मोठा भ्रष्टाचार केला आहे. गुन्हा दाखल झाल्यानंतर खडबडून जागे झालेल्या या व्हाईट कॉलर टोळीने आपले राजकीय संबंध वापरत या प्रकरणावर पडदा पाडण्याचा प्रयत्न केला आहे.
त्यामुळेच किरकोळ गोष्टीत कार्यतत्परता दाखवणारे इस्लामपूर पोलिस समाजकल्याणच्या घोटाळ्यात मात्र, ‘हाताची घडी, तोंडावर बोट’ या भूमिकेत आहेत. आजअखेर या प्रकरणातील कोणत्याही संबंधिताची चौकशी करण्याचे धाडसही पोलिस प्रशासनाने दाखवलेले नाही. पोलिसांच्या या भूमिकेविषयी तालुक्‍यात मात्र, जोरदार चर्चा सुरू आहे. याकडे पोलिस प्रशासनातील वरिष्ठ अधिकाऱ्यांनी लक्ष देऊन कायदा सर्वांनाच सारखा याचा प्रत्यय आणावा, अशी अपेक्षा व्यक्त होत आहे.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=5632492711957213575&amp;SectionId=12&amp;SectionName=पश्चिम महाराष्ट्र&amp;NewsDate=20160203&amp;Provider=-&amp;NewsTitle=गुन्हा दाखल होऊनही कारवाईस टाळाटाळ</post_url>
<post_date>20160203</post_date>
<post_time></post_time>
<username>- -</username>
<post>
इस्लामपूर - येथील मुला-मुलींच्या शासकीय वसतिगृहासाठी जमीन घेत ७ कोटी ४२ लाखांचा अपहार करणाऱ्या समाजकल्याण विभागाचे अधिकारी अनिल कांबळे व मनीषा फुले यांच्यावर गुन्हा दाखल झाला. मात्र, दीड महिना उलटला तरी याबाबत इस्लामपूर पोलिसांकडून कोणतीही कारवाई करण्यात आलेली नाही. या जमीन घोटाळ्यात इस्लामपूर शहरातील ‘व्हाईट कॉलर’ टोळी सक्रिय असल्याने पोलिसांनी या प्रकरणाकडे दुर्लक्ष केल्याची चर्चा आता जोरदारपणे सुरू आहे.
इस्लामपूर येथील दत्त टेकडी परिसरात शहरातील एका टोळीने ही जमीन ४८ लाख ४० हजार रुपयांना स्वतः विकत घेतली होती. त्यानंतर समाजकल्याण विभागाचे पुणे येथील तत्कालीन उपायुक्त अनिल पांडुरंग कांबळे व सांगली येथील समाज कल्याणच्या सहायक आयुक्त मनीषा देवेंद्रप्रसाद फुले यांना हाताशी धरून हीच जमीन सात कोटी ९ लाख ५ हजार रुपयांना विकली होती. यात ७ कोटी ४२ लाख रुपयांचा भ्रष्टाचार झाला आहे. या बाबतची माहिती दिनकर दत्तात्रय पाटील (वय ५६, पार्वती निवास, औदुंबर पाटीलनगर, लिंक रोड पंढरपूर, जि. सोलापूर) यांनी माहिती अधिकारात मागवून यातील भ्रष्टाचार उघड केला होता. पाटील यांनी संबंधित अधिकाऱ्यांच्यावर इस्लामपूर पोलिस ठाण्यात २२ डिसेंबर २०१५ ला फौजदारी गुन्हा दाखल केला होता. गुन्हा दाखल करताना पोलिसांनी तत्परता दाखवली. मात्र गुन्हा दाखल होताच याकडे गेले दीड महिना सोईस्कर दुर्लक्ष केले आहे. कागदोपत्री या प्रकरणात समाजकल्याणचे अधिकारी अडकले असले तरी इस्लामपूर परिसरात अडचणीच्या जमिनी खरेदी करून त्यानंतर आपले राजकीय संबंध वापरत त्या जमिनींची कागदपत्रे व्यवस्थित करणारी एक टोळी सक्रिय आहे. या टोळीनेच समाजकल्याण विभागाच्या अधिकाऱ्यांना त्यातील काही हिस्सा देत मोठा भ्रष्टाचार केला आहे. गुन्हा दाखल झाल्यानंतर खडबडून जागे झालेल्या या व्हाईट कॉलर टोळीने आपले राजकीय संबंध वापरत या प्रकरणावर पडदा पाडण्याचा प्रयत्न केला आहे.
त्यामुळेच किरकोळ गोष्टीत कार्यतत्परता दाखवणारे इस्लामपूर पोलिस समाजकल्याणच्या घोटाळ्यात मात्र, ‘हाताची घडी, तोंडावर बोट’ या भूमिकेत आहेत. आजअखेर या प्रकरणातील कोणत्याही संबंधिताची चौकशी करण्याचे धाडसही पोलिस प्रशासनाने दाखवलेले नाही. पोलिसांच्या या भूमिकेविषयी तालुक्‍यात मात्र, जोरदार चर्चा सुरू आहे. याकडे पोलिस प्रशासनातील वरिष्ठ अधिकाऱ्यांनी लक्ष देऊन कायदा सर्वांनाच सारखा याचा प्रत्यय आणावा, अशी अपेक्षा व्यक्त होत आहे.
</post>
<signature>

</signature>
<external_links>

</external_links>
<country>US</country>
<main_image></main_image>
</document>
