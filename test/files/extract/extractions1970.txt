<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Et år efter jordskælvet holder turister sig stadig væk fra Nepal - Politiken.dk</discussion_title>
<language>danish</language>
<gmt_offset></gmt_offset>
<topic_url>http://politiken.dk/rejser/temarejser/ECE3175434/et-aar-efter-jordskaelvet-holder-turister-sig-stadig-vaek-fra-nepal/</topic_url>
<topic_text>
25. apr. 2016 KL. 20.38 Et år efter jordskælvet holder turister sig stadig væk fra Nepal Nepal kæmper for at komme på fode, men trekkingbureauer har mistet op til 70 pct. af deres bookinger. Genopbygning. En nepalesisk kvinde betragter genopførelsen af Boudhanath Stupa, der blev beskadiget i sidste års jordskælv. Landets premierminister har netop meddelt, at man påbegynder genopbygningen af en række ødelagte kulturarvssteder i Kathmandu. - Foto: Niranjan Shrestha/AP Genopbygning. En nepalesisk kvinde betragter genopførelsen af Boudhanath Stupa, der blev beskadiget i sidste års jordskælv. Landets premierminister har netop meddelt, at man påbegynder genopbygningen af en række ødelagte kulturarvssteder i Kathmandu. - Foto: Niranjan Shrestha/AP Følg Anne Louise Leth Journalist Journalist på Politiken Rejser. Tidligere skribent på B.T. og freelance for bl.a. Kristeligt Dagblad, Dagens Medicin og Berlingske. Har arbejdet på Politiken siden 2009. Om undersøgelsen 
Et år efter jordskælvet oplever 44 pct. af trekkingbureauerne i undersøgelsen en nedgang i antallet af bookinger på mellem 31 og 70 pct. 5 pct. har oplevet et fald i antallet af bookinger på 70 pct. eller mere. 11 pct. vurderer, det ligger på 51 til 70 pct. 33 pct. har oplevet et fald på mellem 31 og 50 pct. 21 pct. vurderer, at faldet ligger på 16 til 30 pct. 20 pct. mener, faldet er på 10 til 15 pct. 10 pct. vurderer, at antallet af bookinger er kommet tilbage på niveau med før jordskælvet. Undersøgelsen er foretaget blandt 80 af de største turoperatører i Nepal, der især sælger vandreture til turister, men også kajak- og river raftingture. 
Kilde: Bookmundi.com 
For præcist et år siden indtraf den største naturkatastrofe i Nepals nyere historie, da landet blev ramt af et jordskælv. Knap 9.000 mennesker blev dræbt, mere end 21.000 blev såret, og to millioner mennesker blev hjemløse i det i forvejen fattige land. 
Nogle måneder senere proklamerede turistmyndighederne, at transportmidler igen var oppe at køre, og at de fleste trekkingområder var genetableret. 
Men turisterne er blevet væk. 
En undersøgelse af bookingportalen Bookmundi.com blandt 80 af de største trekkingbureauer og rejseformidlere i Nepal viser, at 33 pct. har haft en nedgang i antallet af bookinger på mellem 31 og 50 pct. sammenlignet med perioden før jordskælvet. Hver tiende adspurgte har oplevet et fald på mellem 51og 70 pct. Kun 10 pct. oplever, at de er tilbage på samme niveau som før jordskælvet, der målte 7,8 på Richterskalaen. 
LÆS OGSÅ Rejsebureauer: Danske rejsende må ikke holde sig væk fra Nepal 
Rasmus Juul-Olsen, der er adm. direktør for Bookmundi.com, og som har befundet sig i Nepal næsten hele det sidste år, er overrasket over, at faldet i turister er så markant et år senere. Han vurderer, at jordskælvet i kombination med en benzin- og gaskrise, der har fundet sted i landet, har afholdt mange fra at rejse dertil. 
»De to ting koblet sammen har givet Nepal et dårligt image. Jeg tror, mange rejsende tænker: Lad os vente et par år, og så kommer vi tilbage«. 
Revner i mure 
Ruiner. Redningshold eftersøger ofre i Bhaktapur, der ligger i udkanten af Kathmandu kort efter jordskælvet. I tiden efter sov titusindvis af nepalesere under åben himmel af frygt for flere sammenstyrtninger som følge af efterskælvene. Foto: Niranjan Shrestha/AP Turismen er en af de vigtigste økonomier i det ellers landbrugsbaserede land, der er et af verdens fattigste. Og turismen havde ellers fået vind i sejlene i årene op til jordskælvet med en stigning i antallet af besøgende. I 2013 besøgte knap 800.000 landet, og det var 32 pct. flere sammenlignet med tre år tidligere. 
LÆS OGSÅ Jordskælvet har lagt landsbyer ned i Nepals bjerge 
Jordskælvet resulterede bl.a. i store ødelæggelser i to store kulturrejsebyer Nuwakot og Bandipur og i hovedstaden Kathmandu. Søren Hvitved Madsen, der er rejsekonsulent og guide for rejsebureauet Jysk Rejsebureau er netop kommet hjem i lørdags efter en tre uger i Nepal, hvor han var rejseleder for 17 personer på et trek til Everest Base Camp. 
»Man skal virkelig kigge godt efter i Kathmandu for at se spor efter jordskælvet. Der er revner på nogle bygninger, men det er ikke rigtig noget, man lægger mærke til«, siger Søren Hvitved Madsen og tilføjer, at myndighederne har været hurtige til at genopbygge turistområderne, mens der ved hovedstadens centrale plads Durbar Square og i andre gamle bydele er bygninger, som ikke er bygget op. Opblomstring 
Ødelæggelserne har været et hårdt slag for de lokale i turistbranchen - lige fra trekkingbutikker, der sælger udstyr, over de lokale der driver hoteller eller tehuse i bjerglandsbyerne og til bureauerne, som tager turister, klatrer og trekkere med på ture. Det siger Rasmus Juul-Olsen. På vej til Nepal? 
Udenrigsministeriets rejsevejledning fraråder ikke rejser til Nepal. Rejsende bør udvise stor forsigtighed og følge lokale myndigheders anvisninger, og man bør anvende anerkendte trekking-firmaer og guider med lokalkendskab. 
Danskere i Nepal er velkommen til at henvende sig til ambassaden i Kathmandu for at få råd og vejledning om situationen, og det anbefales, at man registrerer sig på &apos;Danskerlisten&apos;. 
Læs hele rejsevejledningen her 
»Mange trekkingbureauer har måttet fyre medarbejdere, og i det hele taget har det mange negative sideeffekter, ikke mindst færre penge til lokalbefolkningen, som i forvejen ikke har meget«. 
LÆS OGSÅ Rejsebureauer: Danske rejsende må ikke holde sig væk fra Nepal 
Jysk Rejsebureau har mærket en nedgang på 50 pct. i antallet af danskere, der rejser til Nepal. Fra cirka 600 rejsende til 300. Det er samme procent, som de nepalesiske myndigheder anslår, at faldet i turister totalt set har været. Søren Hvitved Madsen synes dog at spore en lille fremgang på trekket til Everest Base Camp. 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://politiken.dk/rejser/temarejser/ECE3175434/et-aar-efter-jordskaelvet-holder-turister-sig-stadig-vaek-fra-nepal/</post_url>
<post_date>20160425</post_date>
<post_time></post_time>
<username></username>
<post>
25. apr. 2016 KL. 20.38 Et år efter jordskælvet holder turister sig stadig væk fra Nepal Nepal kæmper for at komme på fode, men trekkingbureauer har mistet op til 70 pct. af deres bookinger. Genopbygning. En nepalesisk kvinde betragter genopførelsen af Boudhanath Stupa, der blev beskadiget i sidste års jordskælv. Landets premierminister har netop meddelt, at man påbegynder genopbygningen af en række ødelagte kulturarvssteder i Kathmandu. - Foto: Niranjan Shrestha/AP Genopbygning. En nepalesisk kvinde betragter genopførelsen af Boudhanath Stupa, der blev beskadiget i sidste års jordskælv. Landets premierminister har netop meddelt, at man påbegynder genopbygningen af en række ødelagte kulturarvssteder i Kathmandu. - Foto: Niranjan Shrestha/AP Følg Anne Louise Leth Journalist Journalist på Politiken Rejser. Tidligere skribent på B.T. og freelance for bl.a. Kristeligt Dagblad, Dagens Medicin og Berlingske. Har arbejdet på Politiken siden 2009. Om undersøgelsen 
Et år efter jordskælvet oplever 44 pct. af trekkingbureauerne i undersøgelsen en nedgang i antallet af bookinger på mellem 31 og 70 pct. 5 pct. har oplevet et fald i antallet af bookinger på 70 pct. eller mere. 11 pct. vurderer, det ligger på 51 til 70 pct. 33 pct. har oplevet et fald på mellem 31 og 50 pct. 21 pct. vurderer, at faldet ligger på 16 til 30 pct. 20 pct. mener, faldet er på 10 til 15 pct. 10 pct. vurderer, at antallet af bookinger er kommet tilbage på niveau med før jordskælvet. Undersøgelsen er foretaget blandt 80 af de største turoperatører i Nepal, der især sælger vandreture til turister, men også kajak- og river raftingture. 
Kilde: Bookmundi.com 
For præcist et år siden indtraf den største naturkatastrofe i Nepals nyere historie, da landet blev ramt af et jordskælv. Knap 9.000 mennesker blev dræbt, mere end 21.000 blev såret, og to millioner mennesker blev hjemløse i det i forvejen fattige land. 
Nogle måneder senere proklamerede turistmyndighederne, at transportmidler igen var oppe at køre, og at de fleste trekkingområder var genetableret. 
Men turisterne er blevet væk. 
En undersøgelse af bookingportalen Bookmundi.com blandt 80 af de største trekkingbureauer og rejseformidlere i Nepal viser, at 33 pct. har haft en nedgang i antallet af bookinger på mellem 31 og 50 pct. sammenlignet med perioden før jordskælvet. Hver tiende adspurgte har oplevet et fald på mellem 51og 70 pct. Kun 10 pct. oplever, at de er tilbage på samme niveau som før jordskælvet, der målte 7,8 på Richterskalaen. 
LÆS OGSÅ Rejsebureauer: Danske rejsende må ikke holde sig væk fra Nepal 
Rasmus Juul-Olsen, der er adm. direktør for Bookmundi.com, og som har befundet sig i Nepal næsten hele det sidste år, er overrasket over, at faldet i turister er så markant et år senere. Han vurderer, at jordskælvet i kombination med en benzin- og gaskrise, der har fundet sted i landet, har afholdt mange fra at rejse dertil. 
»De to ting koblet sammen har givet Nepal et dårligt image. Jeg tror, mange rejsende tænker: Lad os vente et par år, og så kommer vi tilbage«. 
Revner i mure 
Ruiner. Redningshold eftersøger ofre i Bhaktapur, der ligger i udkanten af Kathmandu kort efter jordskælvet. I tiden efter sov titusindvis af nepalesere under åben himmel af frygt for flere sammenstyrtninger som følge af efterskælvene. Foto: Niranjan Shrestha/AP Turismen er en af de vigtigste økonomier i det ellers landbrugsbaserede land, der er et af verdens fattigste. Og turismen havde ellers fået vind i sejlene i årene op til jordskælvet med en stigning i antallet af besøgende. I 2013 besøgte knap 800.000 landet, og det var 32 pct. flere sammenlignet med tre år tidligere. 
LÆS OGSÅ Jordskælvet har lagt landsbyer ned i Nepals bjerge 
Jordskælvet resulterede bl.a. i store ødelæggelser i to store kulturrejsebyer Nuwakot og Bandipur og i hovedstaden Kathmandu. Søren Hvitved Madsen, der er rejsekonsulent og guide for rejsebureauet Jysk Rejsebureau er netop kommet hjem i lørdags efter en tre uger i Nepal, hvor han var rejseleder for 17 personer på et trek til Everest Base Camp. 
»Man skal virkelig kigge godt efter i Kathmandu for at se spor efter jordskælvet. Der er revner på nogle bygninger, men det er ikke rigtig noget, man lægger mærke til«, siger Søren Hvitved Madsen og tilføjer, at myndighederne har været hurtige til at genopbygge turistområderne, mens der ved hovedstadens centrale plads Durbar Square og i andre gamle bydele er bygninger, som ikke er bygget op. Opblomstring 
Ødelæggelserne har været et hårdt slag for de lokale i turistbranchen - lige fra trekkingbutikker, der sælger udstyr, over de lokale der driver hoteller eller tehuse i bjerglandsbyerne og til bureauerne, som tager turister, klatrer og trekkere med på ture. Det siger Rasmus Juul-Olsen. På vej til Nepal? 
Udenrigsministeriets rejsevejledning fraråder ikke rejser til Nepal. Rejsende bør udvise stor forsigtighed og følge lokale myndigheders anvisninger, og man bør anvende anerkendte trekking-firmaer og guider med lokalkendskab. 
Danskere i Nepal er velkommen til at henvende sig til ambassaden i Kathmandu for at få råd og vejledning om situationen, og det anbefales, at man registrerer sig på &apos;Danskerlisten&apos;. 
Læs hele rejsevejledningen her 
»Mange trekkingbureauer har måttet fyre medarbejdere, og i det hele taget har det mange negative sideeffekter, ikke mindst færre penge til lokalbefolkningen, som i forvejen ikke har meget«. 
LÆS OGSÅ Rejsebureauer: Danske rejsende må ikke holde sig væk fra Nepal 
Jysk Rejsebureau har mærket en nedgang på 50 pct. i antallet af danskere, der rejser til Nepal. Fra cirka 600 rejsende til 300. Det er samme procent, som de nepalesiske myndigheder anslår, at faldet i turister totalt set har været. Søren Hvitved Madsen synes dog at spore en lille fremgang på trekket til Everest Base Camp. 
</post>
<signature>

</signature>
<external_links>

</external_links>
<country>DK</country>
<main_image>http://multimedia.pol.dk/archive/01022/Nepal_Earthquake_A_1022402w.jpg</main_image>
</document>
