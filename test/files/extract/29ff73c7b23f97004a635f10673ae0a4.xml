<?xml version="1.0" encoding="UTF-8"?>
<document>
<type>mainstream</type>
<forum>http://www.napi.hu/feed/mindencikk.xml</forum>
<forum_title>Napi.hu</forum_title>
<discussion_title>Hányan jöttek letelepedési államkötvénnyel Magyarországra? - Pintér válaszolt</discussion_title>
<language>hungarian</language>
<gmt_offset></gmt_offset>
<topic_url>http://www.napi.hu/magyar_gazdasag/hanyan_jottek_letelepedesi_allamkotvennyel_magyarorszagra_pinter_valaszolt.613758.html</topic_url>
<topic_text>
Ajánlom 
A Harangozó Tamás és Demeter Mária MSZP-s képviselők a következő kérdést tették fel Pintér Sándor belügyminiszternek: &quot;Hány személy vándorolhatott be Magyarországra némi kölcsön nyújtása fejében? &quot; 
A kérdés előzménye, hogy a harmadik országbeli állampolgárok beutazásáról és tartózkodásáról szóló törvény szerint nemzetgazdasági érdekből kaphat tartózkodási engedélyt az a személy, aki igazolja, hogy ő - vagy pedig a többségi tulajdonában álló gazdasági társaság - legalább 300 ezer euró össznévértékben rendelkezik olyan vállalkozás által kibocsátott, legalább ötéves futamidejű értékpapírral, amely vállalkozás a törvényben meghatározottak szerint letelepedési államkötvényt jegyez le. A magyar államnak ebben a formában kölcsönt nyújtó, tartózkodási engedéllyel rendelkező külföldi 6 hónap elteltével letelepedési engedélyt is kaphat. A törvény a befektető családtagjainak is biztosítja a tartózkodási és letelepedési engedély megszerzését. 
A képviselők első konkrét kérdése úgy hangzott, hogy 2016. március 31-éig hány személy kért tartózkodási engedélyt, a 300 ezer eurónyi értékpapír lejegyzésére tekintettel? Közülük hányan kaptak tartózkodási engedélyt? Hány személy kérelmét utasították el nemzetbiztonsági indok alapján? A tartózkodási engedélyt megszerzők mely országok állampolgárai közül kerültek ki? 
A miniszter a válaszát azzal kezdi, hogy - nemzetgazdasági érdekre tekintettel - befektetőként 3515 fő nyújtott be tartózkodási engedély iránti kérelmet és közülük 3490 fő kapott tartózkodási engedélyt. Nemzetbiztonsági indok alapján egy tartózkodási engedély iránti kérelmet sem utasítottak el. 
A tartózkodási engedélyt szerzett befektető családtagjaként 6220 fő nyújtott be kérelmet és közülük 6148 fő meg is kapta azt. Nemzetbiztonsági indok alapján tartózkodási engedélyt ebben a csoportban sem utasítottak el. 
Kik kapták az engedélyt? 
Tartózkodási engedélyt kínai, orosz, iráni, ukrán, pakisztáni, szír, iraki, török, szaúdi, libanoni, kazah, egyiptomi, jordán, algériai, líbiai, azerbajdzsáni, tunéziai, üzbég, vietnami, indiai, marokkói, St. Kitts and Nevis-i, jemeni, nigériai, palesztin, dél-afrikai, afgán, amerikai, bahreini, bangladesi, belorusz, gaboni, katari, belizei, hongkongi, kanadai, kirgiz, szudáni, thaiföldi és togói állampolgárok kaptak. 
Hányan kértek letelepedési engedélyt? 
A második konkrét kérdés azt tudakolta, hogy a tartózkodási engedéllyel rendelkező befektetők közül hányan kértek letelepedési engedélyt? A miniszter válasza szerint 2456 fő nyújtott be kérelmet és közülük 2249 fő kapott letelepedési engedélyt. Jogerősen, nemzetbiztonsági indok alapján letelepedési engedély iránti kérelmet nem utasítottak el. 
Az ő családtagjaik közül 4300-an akartak letelepedni Magyarországon, közülük 3871-en kaptak erre lehetőséget. Ebben a csoportban sem utasítottak el senkit nemzetbiztonsági indok alapján. 
Letelepedési engedélyt kínai, orosz, pakisztáni, iráni, szír, ukrán, török, libanoni, iraki, egyiptomi, kazah, tunéziai, jordán, azerbajdzsáni, palesztin, St . Kitts és Nevis-i, szaúdi, líbiai, üzbég, vietnámi, algériai, jemeni, afgán, amerikai, marokkói, belizei, dél-afrikai, gaboni, indiai és nigériai állampolgárok kaptak.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.napi.hu/magyar_gazdasag/hanyan_jottek_letelepedesi_allamkotvennyel_magyarorszagra_pinter_valaszolt.613758.html</post_url>
<post_date>20160425</post_date>
<post_time>1810</post_time>
<username></username>
<post>
Ajánlom 
A Harangozó Tamás és Demeter Mária MSZP-s képviselők a következő kérdést tették fel Pintér Sándor belügyminiszternek: &quot;Hány személy vándorolhatott be Magyarországra némi kölcsön nyújtása fejében? &quot; 
A kérdés előzménye, hogy a harmadik országbeli állampolgárok beutazásáról és tartózkodásáról szóló törvény szerint nemzetgazdasági érdekből kaphat tartózkodási engedélyt az a személy, aki igazolja, hogy ő - vagy pedig a többségi tulajdonában álló gazdasági társaság - legalább 300 ezer euró össznévértékben rendelkezik olyan vállalkozás által kibocsátott, legalább ötéves futamidejű értékpapírral, amely vállalkozás a törvényben meghatározottak szerint letelepedési államkötvényt jegyez le. A magyar államnak ebben a formában kölcsönt nyújtó, tartózkodási engedéllyel rendelkező külföldi 6 hónap elteltével letelepedési engedélyt is kaphat. A törvény a befektető családtagjainak is biztosítja a tartózkodási és letelepedési engedély megszerzését. 
A képviselők első konkrét kérdése úgy hangzott, hogy 2016. március 31-éig hány személy kért tartózkodási engedélyt, a 300 ezer eurónyi értékpapír lejegyzésére tekintettel? Közülük hányan kaptak tartózkodási engedélyt? Hány személy kérelmét utasították el nemzetbiztonsági indok alapján? A tartózkodási engedélyt megszerzők mely országok állampolgárai közül kerültek ki? 
A miniszter a válaszát azzal kezdi, hogy - nemzetgazdasági érdekre tekintettel - befektetőként 3515 fő nyújtott be tartózkodási engedély iránti kérelmet és közülük 3490 fő kapott tartózkodási engedélyt. Nemzetbiztonsági indok alapján egy tartózkodási engedély iránti kérelmet sem utasítottak el. 
A tartózkodási engedélyt szerzett befektető családtagjaként 6220 fő nyújtott be kérelmet és közülük 6148 fő meg is kapta azt. Nemzetbiztonsági indok alapján tartózkodási engedélyt ebben a csoportban sem utasítottak el. 
Kik kapták az engedélyt? 
Tartózkodási engedélyt kínai, orosz, iráni, ukrán, pakisztáni, szír, iraki, török, szaúdi, libanoni, kazah, egyiptomi, jordán, algériai, líbiai, azerbajdzsáni, tunéziai, üzbég, vietnami, indiai, marokkói, St. Kitts and Nevis-i, jemeni, nigériai, palesztin, dél-afrikai, afgán, amerikai, bahreini, bangladesi, belorusz, gaboni, katari, belizei, hongkongi, kanadai, kirgiz, szudáni, thaiföldi és togói állampolgárok kaptak. 
Hányan kértek letelepedési engedélyt? 
A második konkrét kérdés azt tudakolta, hogy a tartózkodási engedéllyel rendelkező befektetők közül hányan kértek letelepedési engedélyt? A miniszter válasza szerint 2456 fő nyújtott be kérelmet és közülük 2249 fő kapott letelepedési engedélyt. Jogerősen, nemzetbiztonsági indok alapján letelepedési engedély iránti kérelmet nem utasítottak el. 
Az ő családtagjaik közül 4300-an akartak letelepedni Magyarországon, közülük 3871-en kaptak erre lehetőséget. Ebben a csoportban sem utasítottak el senkit nemzetbiztonsági indok alapján. 
Letelepedési engedélyt kínai, orosz, pakisztáni, iráni, szír, ukrán, török, libanoni, iraki, egyiptomi, kazah, tunéziai, jordán, azerbajdzsáni, palesztin, St . Kitts és Nevis-i, szaúdi, líbiai, üzbég, vietnámi, algériai, jemeni, afgán, amerikai, marokkói, belizei, dél-afrikai, gaboni, indiai és nigériai állampolgárok kaptak.
</post>
<signature>

</signature>
<external_links>

</external_links>
<country>HU</country>
<main_image>http://www.napi.hu/fototar/fototar/201401/orig/image1390907632_cropped_16-9_at_1461607857.jpg/780/</main_image>
</document>
