<?xml version="1.0" encoding="UTF-8"?>
<document>
<type>mainstream</type>
<forum>http://www.oeboen.dk/rss.xml</forum>
<forum_title>fyens.dk - Forside</forum_title>
<discussion_title>Dansk journalist anholdt i Kairo</discussion_title>
<language>danish</language>
<gmt_offset></gmt_offset>
<topic_url>http://www.fyens.dk/indland/Dansk-journalist-anholdt-i-Kairo/artikel/2984168?rss</topic_url>
<topic_text>
Udenrigsministeriets Borgerservice bekræfter, at en dansk journalist er anholdt i Egypten. 
En dansk journalist er anholdt og tilbageholdt af de egyptiske myndigheder i Kairo. Det bekræfter Udenrigsministeriets Borgerservice. 
- Udenrigsministeriet kan efter oplysninger fra de egyptiske myndigheder bekræfte, at en dansk journalist er tilbageholdt i Kairo. Den danske ambassade yder konsulær bistand til vedkommende. Udenrigsministeriet er i kontakt med de pårørende, lyder det fra Borgerservice. 
Borgerservice vil ikke kommentere anholdelsen yderligere, da de har tavshedspligt i personsager. 
Mandag har det internationale medie Conflict News skrevet på det sociale medie Twitter, at der er rapporteret om flere anholdelser af journalister i Kairo i forbindelse med en demonstration. 
Både franske, danske og norske journalister skulle være blevet anholdt, skrev mediet. 
Ifølge BT er den anholdte danske journalist en mand, der på sin hjemmeside oplyser, at han blandt andet har arbejdet for mediet Al-Aham i Egypten. 
Der har ifølge avisen hersket en del tvivl om, hvorvidt den danske journalist skulle være blevet løsladt efter sin anholdelse. Men ifølge Udenrigsministeriets Borgerservice er han altså anholdt. 
Det er uvist, hvad begrundelsen for anholdelsen er. Regler for kommentarer
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.fyens.dk/indland/Dansk-journalist-anholdt-i-Kairo/artikel/2984168?rss</post_url>
<post_date>20160425</post_date>
<post_time>1843</post_time>
<username></username>
<post>
Udenrigsministeriets Borgerservice bekræfter, at en dansk journalist er anholdt i Egypten. 
En dansk journalist er anholdt og tilbageholdt af de egyptiske myndigheder i Kairo. Det bekræfter Udenrigsministeriets Borgerservice. 
- Udenrigsministeriet kan efter oplysninger fra de egyptiske myndigheder bekræfte, at en dansk journalist er tilbageholdt i Kairo. Den danske ambassade yder konsulær bistand til vedkommende. Udenrigsministeriet er i kontakt med de pårørende, lyder det fra Borgerservice. 
Borgerservice vil ikke kommentere anholdelsen yderligere, da de har tavshedspligt i personsager. 
Mandag har det internationale medie Conflict News skrevet på det sociale medie Twitter, at der er rapporteret om flere anholdelser af journalister i Kairo i forbindelse med en demonstration. 
Både franske, danske og norske journalister skulle være blevet anholdt, skrev mediet. 
Ifølge BT er den anholdte danske journalist en mand, der på sin hjemmeside oplyser, at han blandt andet har arbejdet for mediet Al-Aham i Egypten. 
Der har ifølge avisen hersket en del tvivl om, hvorvidt den danske journalist skulle være blevet løsladt efter sin anholdelse. Men ifølge Udenrigsministeriets Borgerservice er han altså anholdt. 
Det er uvist, hvad begrundelsen for anholdelsen er. Regler for kommentarer
</post>
<signature>

</signature>
<external_links>

</external_links>
<country>DK</country>
<main_image>http://www.fyens.dk/themes/fyens_theme_v3/images/og_fallback.png?1</main_image>
</document>
