<?xml version="1.0" encoding="UTF-8"?>
<document>
<type>mainstream</type>
<forum>http://www.forumlibertas.com/feed/</forum>
<forum_title>Forum LibertasForum Libertas</forum_title>
<discussion_title>La fi de les humanitats</discussion_title>
<language>catalan</language>
<gmt_offset></gmt_offset>
<topic_url>http://www.forumlibertas.com/la-fi-les-humanitats/</topic_url>
<topic_text>
La fi de les humanitats 25 abril, 2016 Josep Miró i Ardèvol 
El Catedràtic de Literatura Comparada de la Universitat de Barcelona, un intel·lectual d’extraordinària formació humanística, autor d’un llibre de lectura necessària, Adios a la Universidad , va escriure el passat diumenge dia 24 a El País, diari en el qual habitualment hi col·labora, un article de títol ben definidor: El Fin de las Humanidades . En ell sosté que el desenvolupament de la ciència, la indústria, el comerç i la tècnica a partir del segle XIX, i més recentment les noves tecnologies de la informació, han desplaçat, primer, i arraconat, després, les humanitats que s’havien construït a la Grècia clàssica i Roma, basades en l’amor al saber i el temps d’oci dedicat al seu conreu, sense cerca de guany ni negoci. Un procés que havia trobat continuïtat en la cultura medieval dels monestirs, una forta expansió en el Renaixement i la Il·lustració, fins ben bé aquell segle XIX quan comença el seu replegament, també a les universitats, que avui han perdut sentit com a lloc de saber per a transformar-se en una màquina de fabricació “d’especialistes pràctics ”. Llovet descriu amb duresa la situació de la Universitat, on en lloc d’humanitats s’imparteixen una mena d’estudis “ que aniran a pitjor en favor de les banalitats que ha generat l’era de l’anomenat “políticament correcte”: una alquímia en la qual es fonen els feminismes i homosexualismes més insolvents amb els estudis colonials més improductius i les ridiculeses més espantoses com a mètodes d’anàlisi i crítica del saber humanístic heretat ”. 
És la destrucció d’allò que podem anomenar cultura clàssica, de la seva transmissió i relectura i reinterpretació adaptada al nostre temps. Perquè cal entendre com a clàssic en la definició de George Steiner, allò entorn del qual tot és permanentment fructífer. Rousseau era deutor de Sant Agustí, com Maritain i MacIntyre ho són d’Aristòtil i Tomàs D’Aquino. I és que en les humanitats, i a diferència de la tecnologia i de la ciència, la font més vigorosa no ve del primer descobriment, sinó d’aquells inicials que el temps ha assentat i ha fet fruitar. 
Llovet no és el primer, ni serà l’últim, en criticar la devastació de les humanitats i la destrucció de la universitat com a centre del saber. El propi MacIntyre a Dios Filosofia y Universidades en fa una dura crítica, però sí que és el més proper en temps i espai, i ho fa des d’una perspectiva molt laica, molt secular. I això aporta un plus d’interès quan afirma que a més de les causes assenyalades de la tècnica associada al profit econòmic, a les ganes d’èxit, hi ha una altra raó en el declivi: “ la religió ha perdut adeptes en totes parts i amb ella han desaparegut els referents transcendentals que actuaven amb sordina, però amb eficàcia en totes les societats ” 
I aquest és un punt crucial de les causes. Cal afirmar-ho amb la rotunditat del pes de l’evidència històrica. La cultura humanista neix i necessita per a mantenir-se del sentit religiós que, com escriu Luigi Giussani , és la capacitat d’entrar en relació amb Déu, i aquesta capacitat porta no solament aparellada la transcendència, la de no ser una persona auto referenciada, sinó la d’assumir una determinada dependència en relació a una alteritat, i realitzar una pràctica de donació sense recompensa material. Les humanitats varen sorgir de l’exploració d’aquest infinit de transcendència en dues societats, la grega clàssica i la romana, fortament religioses, una característica que sovint s’oblida, i varen créixer i perviure gracies al cristianisme que actuà, alhora, com a vector de transmissió i recreador d’aquella cultura. Fins i tot el pensament Il·lustrat té com a referència de partida, encara que sigui per la seva crítica, el cristianisme; això quan no s’inscriu directament en ell, perquè la Il·lustració fou un moviment cultural d’una gran pluralitat en els seus continguts. 
No és circumstancial la pèrdua de les humanitats i l’afebliment del sentit religiós en la nostra societat ; la desaparició de la consciència de Déu. I aquesta realitat és molt greu perquè ens deixa inermes davant dels impulsos del desig guiats per les grans passions, poder, diners, sexe, sense cap defensa, sense contrapesos, escriu Flaubert -i cita LLovet – “Les ganes ‘assolir l’èxit, la necessitat de triomfar a tota costa –degut a l’aprofitament econòmic que s’obté- ha minat la literatura moral fins a tal extrem que la gent s’està tornant idiota ” 
Però, una societat que no sigui convulsa , que s’assenti sobre una democràcia fructífera , unes institucions públiques i unes empreses que necessiten capital humà de qualitat per a funcionar, no pot prosperar sense aquell assentament rocós de les humanitats, de la cultura clàssica i el sentit religiós . Vaig escriure La Societat Desvinculada , per raonar-ho amb un cert detall. 
I aquesta és la qüestió vital i urgent: recuperar el conreu de les humanitats i del sentit religiós, una exigència humana a la qual estem cridats tots.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.forumlibertas.com/la-fi-les-humanitats/</post_url>
<post_date>20160425</post_date>
<post_time>1225</post_time>
<username>Josep Miró i Ardèvol</username>
<post>
La fi de les humanitats 25 abril, 2016 Josep Miró i Ardèvol 
El Catedràtic de Literatura Comparada de la Universitat de Barcelona, un intel·lectual d’extraordinària formació humanística, autor d’un llibre de lectura necessària, Adios a la Universidad , va escriure el passat diumenge dia 24 a El País, diari en el qual habitualment hi col·labora, un article de títol ben definidor: El Fin de las Humanidades . En ell sosté que el desenvolupament de la ciència, la indústria, el comerç i la tècnica a partir del segle XIX, i més recentment les noves tecnologies de la informació, han desplaçat, primer, i arraconat, després, les humanitats que s’havien construït a la Grècia clàssica i Roma, basades en l’amor al saber i el temps d’oci dedicat al seu conreu, sense cerca de guany ni negoci. Un procés que havia trobat continuïtat en la cultura medieval dels monestirs, una forta expansió en el Renaixement i la Il·lustració, fins ben bé aquell segle XIX quan comença el seu replegament, també a les universitats, que avui han perdut sentit com a lloc de saber per a transformar-se en una màquina de fabricació “d’especialistes pràctics ”. Llovet descriu amb duresa la situació de la Universitat, on en lloc d’humanitats s’imparteixen una mena d’estudis “ que aniran a pitjor en favor de les banalitats que ha generat l’era de l’anomenat “políticament correcte”: una alquímia en la qual es fonen els feminismes i homosexualismes més insolvents amb els estudis colonials més improductius i les ridiculeses més espantoses com a mètodes d’anàlisi i crítica del saber humanístic heretat ”. 
És la destrucció d’allò que podem anomenar cultura clàssica, de la seva transmissió i relectura i reinterpretació adaptada al nostre temps. Perquè cal entendre com a clàssic en la definició de George Steiner, allò entorn del qual tot és permanentment fructífer. Rousseau era deutor de Sant Agustí, com Maritain i MacIntyre ho són d’Aristòtil i Tomàs D’Aquino. I és que en les humanitats, i a diferència de la tecnologia i de la ciència, la font més vigorosa no ve del primer descobriment, sinó d’aquells inicials que el temps ha assentat i ha fet fruitar. 
Llovet no és el primer, ni serà l’últim, en criticar la devastació de les humanitats i la destrucció de la universitat com a centre del saber. El propi MacIntyre a Dios Filosofia y Universidades en fa una dura crítica, però sí que és el més proper en temps i espai, i ho fa des d’una perspectiva molt laica, molt secular. I això aporta un plus d’interès quan afirma que a més de les causes assenyalades de la tècnica associada al profit econòmic, a les ganes d’èxit, hi ha una altra raó en el declivi: “ la religió ha perdut adeptes en totes parts i amb ella han desaparegut els referents transcendentals que actuaven amb sordina, però amb eficàcia en totes les societats ” 
I aquest és un punt crucial de les causes. Cal afirmar-ho amb la rotunditat del pes de l’evidència històrica. La cultura humanista neix i necessita per a mantenir-se del sentit religiós que, com escriu Luigi Giussani , és la capacitat d’entrar en relació amb Déu, i aquesta capacitat porta no solament aparellada la transcendència, la de no ser una persona auto referenciada, sinó la d’assumir una determinada dependència en relació a una alteritat, i realitzar una pràctica de donació sense recompensa material. Les humanitats varen sorgir de l’exploració d’aquest infinit de transcendència en dues societats, la grega clàssica i la romana, fortament religioses, una característica que sovint s’oblida, i varen créixer i perviure gracies al cristianisme que actuà, alhora, com a vector de transmissió i recreador d’aquella cultura. Fins i tot el pensament Il·lustrat té com a referència de partida, encara que sigui per la seva crítica, el cristianisme; això quan no s’inscriu directament en ell, perquè la Il·lustració fou un moviment cultural d’una gran pluralitat en els seus continguts. 
No és circumstancial la pèrdua de les humanitats i l’afebliment del sentit religiós en la nostra societat ; la desaparició de la consciència de Déu. I aquesta realitat és molt greu perquè ens deixa inermes davant dels impulsos del desig guiats per les grans passions, poder, diners, sexe, sense cap defensa, sense contrapesos, escriu Flaubert -i cita LLovet – “Les ganes ‘assolir l’èxit, la necessitat de triomfar a tota costa –degut a l’aprofitament econòmic que s’obté- ha minat la literatura moral fins a tal extrem que la gent s’està tornant idiota ” 
Però, una societat que no sigui convulsa , que s’assenti sobre una democràcia fructífera , unes institucions públiques i unes empreses que necessiten capital humà de qualitat per a funcionar, no pot prosperar sense aquell assentament rocós de les humanitats, de la cultura clàssica i el sentit religiós . Vaig escriure La Societat Desvinculada , per raonar-ho amb un cert detall. 
I aquesta és la qüestió vital i urgent: recuperar el conreu de les humanitats i del sentit religiós, una exigència humana a la qual estem cridats tots.
</post>
<signature>

</signature>
<external_links>

</external_links>
<country>GB</country>
<main_image>http://www.forumlibertas.com/wp-content/uploads/2016/04/humanidades.jpg</main_image>
</document>
