<?xml version="1.0" encoding="UTF-8"?>
<document>
<type>mainstream</type>
<forum>http://ilcentro.gelocal.it/rss/sport/</forum>
<forum_title>Sport - Il Centro</forum_title>
<discussion_title>Barbarossa regala al River ’65 il titolo regionale</discussion_title>
<language>italian</language>
<gmt_offset></gmt_offset>
<topic_url>http://ilcentro.gelocal.it/sport/2016/04/24/news/barbarossa-regala-al-river-65-il-titolo-regionale-1.13359366</topic_url>
<topic_text>
Barbarossa regala al River ’65 il... Barbarossa regala al River ’65 il titolo regionale Nella finale di Raiano i ragazzi di D’Ercole piegano il Celano giocando per 60’ con un uomo in meno 24 aprile 2016 
RAIANO. II River Casale trionfa sul sintetico di Raiano e festeggia il titolo di campione regionale juniores. Un’impresa quella compiuta dai ragazzi di Paolo D’Ercole, ottenuta grazie a una doppietta del difensore Barbarossa, eroe della giornata, ma soprattutto figlia di una condotta di gara fatta di attenzione e determinazione. Una vittoria ancora più prestigiosa perché ottenuta contro un avversario quotatissimo ma soprattutto perché arrivata al termine di un confronto giocato in inferiorità numerica addirittura per più di un’ora. Il Celano può recriminare solo con se stesso per non aver saputo approfittare dell’uomo in più, giocando bene nel primo tempo ma inspiegabilmente senza mordente nella ripresa. 
La gara si mette subito bene per il River Casale che passa dopo cinque minuti con Barbarossa, che arriva prima di tutti su azione susseguente a corner battuto dall’ottimo Ciarfella, motorino del centrocampo. La reazione dei marsicani, spinti dal proprio pubblico giunto numeroso a Raiano come quello di fede opposta, è però veemente e produce un paio di occasioni da rete clamorose, prima sui piedi di Curri e poi di Massaro, entrambe neutralizzate da Cocuzzi anche per la scarsa precisione sotto porta degli avanti celanesi. Al 33’ l&apos;episodio che avrebbe potuto indirizzare il titolo in marsica: Barbetta atterra Massaro lanciato a rete, Cesarano non ha dubbi e assegna la massima punizione per il Celano, espellendo il difensore del River. Fieramosca realizza dal dischetto. Il Celano termina all’attacco la prima frazione e sembra di poter chiudere senza problemi la pratica nel secondo tempo. Ma i biancazzurri tornano in campo poco convinti, producendo quasi nulla in fase offensiva nonostante la superiorità numerica. Il River si difende con ordine e punge in contropiede. Prima del fischio finale, i teatini protestano per un gol annullato a D’Arcangelo per fuorigioco, ma è un campanello d’allarme per la porta di Cocuzzi. Proprio quando i tempi supplementari sembravano inevitabili, ancora il difensore-goleador Barbarossa stacca più in alto di tutti e manda in paradiso il River. 
Luca Di Ianni
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://ilcentro.gelocal.it/sport/2016/04/24/news/barbarossa-regala-al-river-65-il-titolo-regionale-1.13359366</post_url>
<post_date>20160424</post_date>
<post_time>0220</post_time>
<username></username>
<post>
Barbarossa regala al River ’65 il... Barbarossa regala al River ’65 il titolo regionale Nella finale di Raiano i ragazzi di D’Ercole piegano il Celano giocando per 60’ con un uomo in meno 24 aprile 2016 
RAIANO. II River Casale trionfa sul sintetico di Raiano e festeggia il titolo di campione regionale juniores. Un’impresa quella compiuta dai ragazzi di Paolo D’Ercole, ottenuta grazie a una doppietta del difensore Barbarossa, eroe della giornata, ma soprattutto figlia di una condotta di gara fatta di attenzione e determinazione. Una vittoria ancora più prestigiosa perché ottenuta contro un avversario quotatissimo ma soprattutto perché arrivata al termine di un confronto giocato in inferiorità numerica addirittura per più di un’ora. Il Celano può recriminare solo con se stesso per non aver saputo approfittare dell’uomo in più, giocando bene nel primo tempo ma inspiegabilmente senza mordente nella ripresa. 
La gara si mette subito bene per il River Casale che passa dopo cinque minuti con Barbarossa, che arriva prima di tutti su azione susseguente a corner battuto dall’ottimo Ciarfella, motorino del centrocampo. La reazione dei marsicani, spinti dal proprio pubblico giunto numeroso a Raiano come quello di fede opposta, è però veemente e produce un paio di occasioni da rete clamorose, prima sui piedi di Curri e poi di Massaro, entrambe neutralizzate da Cocuzzi anche per la scarsa precisione sotto porta degli avanti celanesi. Al 33’ l&apos;episodio che avrebbe potuto indirizzare il titolo in marsica: Barbetta atterra Massaro lanciato a rete, Cesarano non ha dubbi e assegna la massima punizione per il Celano, espellendo il difensore del River. Fieramosca realizza dal dischetto. Il Celano termina all’attacco la prima frazione e sembra di poter chiudere senza problemi la pratica nel secondo tempo. Ma i biancazzurri tornano in campo poco convinti, producendo quasi nulla in fase offensiva nonostante la superiorità numerica. Il River si difende con ordine e punge in contropiede. Prima del fischio finale, i teatini protestano per un gol annullato a D’Arcangelo per fuorigioco, ma è un campanello d’allarme per la porta di Cocuzzi. Proprio quando i tempi supplementari sembravano inevitabili, ancora il difensore-goleador Barbarossa stacca più in alto di tutti e manda in paradiso il River. 
Luca Di Ianni
</post>
<signature>

</signature>
<external_links>

</external_links>
<country>IT</country>
<main_image>http://ilcentro.gelocal.it/polopoly_fs/1.13359362.1461539397!/httpImage/image.jpg_gen/derivatives/detail_558/image.jpg</main_image>
</document>
