<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Vācijas politiķi vēlas Francijas aiziešanu no eiro zonas</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/pasaule/45403_vacijas-politiki-velas-francijas-aiziesanu-no-eiro-zonas</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma Vācijas politiķi vēlas Francijas aiziešanu no eiro zonas 
Eiroskeptiskā partija &quot;Alternatīva Vācijai&quot; (AfD) uzskata, ka Franciju un Dienvideiropas valstis vajadzētu izslēgt no eirozonas, paziņojušas augsta ranga partijas amatpersonas, ziņo LETA-AFP. 
&quot;Mums var būt kopīga valūta ar Nīderlandi, Austriju, Somiju vai Baltijas valstīm. Tām ir mūsējai līdzīga stabilitātes kultūra,&quot; intervijā laikrakstam &quot;Frankfurter Allgemeine Zeitung&quot; uzsvēra viens no partijas līderiem Jergs Meitens. 
&quot;Savukārt Francijai ir atšķirīga [kultūra], nemaz nerunājot par itāliešiem, spāņiem, portugāļiem un grieķiem. Viņi nepavisam nevēlas taupības pasākumus,&quot; viņš norādīja. 
Uz jautājumu, vai viņa pārstāvētā partija vēlas Francijas izslēgšanu no eirozonas, viens no AfD līderiem Aleksandrs Gaulands pavēstīja, ka &quot;neviens nevēlas izsviest ārā Franciju, tomēr Francija noteikti ir politiska problēma, un tai man nav risinājuma&quot;. 
Viņš atzina laikrakstam, ka principā Francijai atrašanās eirozonā nāk par labu, &quot;bet, ja tā nevarēs to atļauties ekonomiski, tad tai būs jāatrod citas struktūras&quot;. 
AfD nesen ar guva labus panākumus reģionālajās vēlēšanās trīs Vācijas federālajās zemēs, un tagad tā ir pārstāvēta astoņos no 16 federālo zemju landtāgiem, kā arī Eiropas Parlamentā (EP). Partija arī cer pēc nākamgad gaidāmajām vēlēšanām iekļūt Vācijas parlamentā. 
Eirozonas otra lielākā ekonomika Francija šobrīd saskaras ar augošu valsts parādu un bezdarbu. Bezdarba līmenis Francijā ir apmēram 10%, bet valsts parāds šogad varētu sasniegt 96,2% no iekšzemes kopprodukta (IKP). 2016. gada 25. aprīlī plkst. 18:40
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/pasaule/45403_vacijas-politiki-velas-francijas-aiziesanu-no-eiro-zonas</post_url>
<post_date>20160425</post_date>
<post_time>1022</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma Vācijas politiķi vēlas Francijas aiziešanu no eiro zonas 
Eiroskeptiskā partija &quot;Alternatīva Vācijai&quot; (AfD) uzskata, ka Franciju un Dienvideiropas valstis vajadzētu izslēgt no eirozonas, paziņojušas augsta ranga partijas amatpersonas, ziņo LETA-AFP. 
&quot;Mums var būt kopīga valūta ar Nīderlandi, Austriju, Somiju vai Baltijas valstīm. Tām ir mūsējai līdzīga stabilitātes kultūra,&quot; intervijā laikrakstam &quot;Frankfurter Allgemeine Zeitung&quot; uzsvēra viens no partijas līderiem Jergs Meitens. 
&quot;Savukārt Francijai ir atšķirīga [kultūra], nemaz nerunājot par itāliešiem, spāņiem, portugāļiem un grieķiem. Viņi nepavisam nevēlas taupības pasākumus,&quot; viņš norādīja. 
Uz jautājumu, vai viņa pārstāvētā partija vēlas Francijas izslēgšanu no eirozonas, viens no AfD līderiem Aleksandrs Gaulands pavēstīja, ka &quot;neviens nevēlas izsviest ārā Franciju, tomēr Francija noteikti ir politiska problēma, un tai man nav risinājuma&quot;. 
Viņš atzina laikrakstam, ka principā Francijai atrašanās eirozonā nāk par labu, &quot;bet, ja tā nevarēs to atļauties ekonomiski, tad tai būs jāatrod citas struktūras&quot;. 
AfD nesen ar guva labus panākumus reģionālajās vēlēšanās trīs Vācijas federālajās zemēs, un tagad tā ir pārstāvēta astoņos no 16 federālo zemju landtāgiem, kā arī Eiropas Parlamentā (EP). Partija arī cer pēc nākamgad gaidāmajām vēlēšanām iekļūt Vācijas parlamentā. 
Eirozonas otra lielākā ekonomika Francija šobrīd saskaras ar augošu valsts parādu un bezdarbu. Bezdarba līmenis Francijā ir apmēram 10%, bet valsts parāds šogad varētu sasniegt 96,2% no iekšzemes kopprodukta (IKP). 2016. gada 25. aprīlī plkst. 18:40
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2015/06/04/47rs150122b210_social_jpg.jpg</main_image>
</document>
