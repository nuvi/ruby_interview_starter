<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Repše ir bezdarbnieks un apgūst jaunu arodu</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/politika/45386_repse-ir-bezdarbnieks-un-apgust-jaunu-arodu</topic_url>
<topic_text>
Repše ir bezdarbnieks un apgūst jaunu arodu 
Ekspremjers Einars Repše pašlaik esot bezdarbnieks. 
&quot;Izrādās, mana pieredze nevienam nav vajadzīga ne politikā, ne valsts darbā,&quot; bijušais politiķis izteicies &quot;Latvijas Avīzei&quot;, apgalvojot, ka pašlaik mācoties &quot;par krāsotāju&quot;, gan ļaujot noprast, ka runa ir par glezniecību, taču viņš sevi sauc par krāsotāju, jo līdz gleznotājam vēl esot jāizaug. 
Vaicāts par darbošanos partijā &quot;Latvijas attīstībai&quot;, Repše uzvēris, ka seko līdzi politiskajām norisēm, bet politikā nevēlas lauzties neaicināts, līdz ar to šobrīd nepretendē uz amatiem. 
&quot;Jocīgi, kad man nebija pieredzes, bet tikai jaunības degsme un entuziasms, amati mani gandrīz paši sameklēja, un tas bija iespēju laiks. Darbā, protams, esmu pieļāvis arī kļūdas, neveiksmes, bet to lai vērtē cilvēki - vai vairāk bijis kļūdu vai sasniegumu. Tagad 55 gados uzkrājušās prasmes un pieredze dažādās jomās, tās varētu likt lietā, bet izskatās, ka šīs zināšanas nevienam nevajag. Pārāk neskumstu, zināšanas noder vienmēr, un gan liktenis parādīs, kur tās tālāk izlietot,&quot; teicis Repše. 
Bijušais premjers atturīgi novērtējis pašreizējo valdības vadītāju Māri Kučinksi (ZZS), jo pagājis pārāk īss laiks kopš viņa valdības apstiprināšanas. &quot;Latvijā patīk vadītāji, kas izskatās mierīgi, stabili, lielākoties neko īpašu nedarot. Tā ir kā recepte ilgmūžībai politikā. 
Kolīdz sāc darīt, parādās risks pieļaut kļūdas. Kolīdz iededzies, parādās tie, kam degsme nepatīk. Daudzi reformatori beiguši karjeru, iegūstot tikai ienaidniekus. Vienlaikus pastāv aktuālas, sāpīgas problēmas, kas nekavējoties jārisina varai un premjeram. Aktuālākā, protams, ir veselības aprūpe. Brīnos, cik milzīgā ietiepībā politiķi un eksperti turpina mīņāties uz vietas, prasot vien papildu naudu. To grib likt neefektīvā, caurumainā sistēmā, nedomājot, kā šo sistēmu reformēt. Nesaimnieciskuma tur ir bez gala, un tas noēd lielu daļu līdzekļu,&quot; izteicies Repše. 
&quot;Latviešu politiķim izdzīvošanas garantija ir smuki izskatīties, daudz nerunāt, lai nepateiktu kādu muļķību, un neizdarīt liekas kustības. Tad nebūsi nevienam uzkāpis uz varžacīm un nesabojāsi savu publisko tēlu,&quot; turpinājis Repše, &quot;tā ir tāda ērta sēdēšana siltā autobusā, kad tas ripo uz bezdibeņa pusi.&quot; 2016. gada 25. aprīlī plkst. 10:14
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/politika/45386_repse-ir-bezdarbnieks-un-apgust-jaunu-arodu</post_url>
<post_date>20160425</post_date>
<post_time>0736</post_time>
<username></username>
<post>
Repše ir bezdarbnieks un apgūst jaunu arodu 
Ekspremjers Einars Repše pašlaik esot bezdarbnieks. 
&quot;Izrādās, mana pieredze nevienam nav vajadzīga ne politikā, ne valsts darbā,&quot; bijušais politiķis izteicies &quot;Latvijas Avīzei&quot;, apgalvojot, ka pašlaik mācoties &quot;par krāsotāju&quot;, gan ļaujot noprast, ka runa ir par glezniecību, taču viņš sevi sauc par krāsotāju, jo līdz gleznotājam vēl esot jāizaug. 
Vaicāts par darbošanos partijā &quot;Latvijas attīstībai&quot;, Repše uzvēris, ka seko līdzi politiskajām norisēm, bet politikā nevēlas lauzties neaicināts, līdz ar to šobrīd nepretendē uz amatiem. 
&quot;Jocīgi, kad man nebija pieredzes, bet tikai jaunības degsme un entuziasms, amati mani gandrīz paši sameklēja, un tas bija iespēju laiks. Darbā, protams, esmu pieļāvis arī kļūdas, neveiksmes, bet to lai vērtē cilvēki - vai vairāk bijis kļūdu vai sasniegumu. Tagad 55 gados uzkrājušās prasmes un pieredze dažādās jomās, tās varētu likt lietā, bet izskatās, ka šīs zināšanas nevienam nevajag. Pārāk neskumstu, zināšanas noder vienmēr, un gan liktenis parādīs, kur tās tālāk izlietot,&quot; teicis Repše. 
Bijušais premjers atturīgi novērtējis pašreizējo valdības vadītāju Māri Kučinksi (ZZS), jo pagājis pārāk īss laiks kopš viņa valdības apstiprināšanas. &quot;Latvijā patīk vadītāji, kas izskatās mierīgi, stabili, lielākoties neko īpašu nedarot. Tā ir kā recepte ilgmūžībai politikā. 
Kolīdz sāc darīt, parādās risks pieļaut kļūdas. Kolīdz iededzies, parādās tie, kam degsme nepatīk. Daudzi reformatori beiguši karjeru, iegūstot tikai ienaidniekus. Vienlaikus pastāv aktuālas, sāpīgas problēmas, kas nekavējoties jārisina varai un premjeram. Aktuālākā, protams, ir veselības aprūpe. Brīnos, cik milzīgā ietiepībā politiķi un eksperti turpina mīņāties uz vietas, prasot vien papildu naudu. To grib likt neefektīvā, caurumainā sistēmā, nedomājot, kā šo sistēmu reformēt. Nesaimnieciskuma tur ir bez gala, un tas noēd lielu daļu līdzekļu,&quot; izteicies Repše. 
&quot;Latviešu politiķim izdzīvošanas garantija ir smuki izskatīties, daudz nerunāt, lai nepateiktu kādu muļķību, un neizdarīt liekas kustības. Tad nebūsi nevienam uzkāpis uz varžacīm un nesabojāsi savu publisko tēlu,&quot; turpinājis Repše, &quot;tā ir tāda ērta sēdēšana siltā autobusā, kad tas ripo uz bezdibeņa pusi.&quot; 2016. gada 25. aprīlī plkst. 10:14
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2014/09/01/_mar0373_social_jpg.jpg</main_image>
</document>
