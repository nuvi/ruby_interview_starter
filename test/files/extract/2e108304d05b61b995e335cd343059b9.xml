<?xml version="1.0" encoding="UTF-8"?>
<document>
<type>mainstream</type>
<forum>http://letemsvetemapplem.eu/feed/</forum>
<forum_title>Letem světem Applem - Magazín o společnosti Apple a produktech Apple</forum_title>
<discussion_title>Apple Watch 2 dostanou podporu SIM karet a zbaví se tak závislosti na iPhonu</discussion_title>
<language>czech</language>
<gmt_offset></gmt_offset>
<topic_url>https://www.letemsvetemapplem.eu/2016/04/25/apple-watch-2-dostanou-datovou-konektivitu/</topic_url>
<topic_text>
Datum: 25.4.2016 Vydal: Dominik Zuna Kategorie: Apple Watch , Vše o Apple Komentářů: 3 
Apple Watch oslavují roční výročí od počátku prodejů, ale v zákulisí se již všechno připravuje na (plánované) zářijové představení druhé generace. S nejnovějšími informacemi přišel deník The Wall Street Journal, který informuje o tom, že nové Apple Watch by měly dostat čip pro bezdrátovou síťovou konektivitu. Čímž by se odstranil jeden z největších neduhů, který lidé Apple Watch vyčítají, a to závislost na propojení s iPhonem. 
Přítomnost datového čipu zcela jistě potěší ty, kterým současné provedení leze krkem. Nutnost mít Apple Watch propojené s iPhonem je poměrně nešťastné a omezující uživatelské řešení. Vznikla by tak možnost využívat například iMessage či hovory bez ohledu na to, zda-li je zařízení spárováno. Současné řešení je také velmi limitující pro potenciální zákazníky, kteří by Apple Watch chtěli, ale nemají iPhone. Schopnost datové konektivity by z hodinek udělala daleko svobodnější a samostatnější produkt, byť by musel zákazník zakoupit ještě jeden datový tarif navíc. Ale tento mínus by měl být velmi snadno převážen nově nabitou funkcionalitou zařízení. 
Informace o “osamostatňování” nadcházejícího modelu podpořila zpráva z minulého týdne, kdy Apple vydal prohlášení, že veškeré nové aplikace pro watchOS musí být primárně určené pouze na watchOS, bez nutnosti žádných dalších potřebných funkcí na jiném zařízení. Jinými slovy, Apple chce zamezit tomu, aby byly nové aplikace závislé například na iPhonech, čímž utvrzuje svůj postoj v ohledu na osamostatnění hodinek jako samotného produktu. 
Report z The Wall Street Journal ještě zmiňuje nové hardwarové osazení, ale to už je u nové generace samozřejmostí. A s tím spojené i zvýšení efektivity zařízení, tj. vyšší výkon a delší výdrž baterie. V neposlední řadě bychom se měli dočkat přepracovaného a uživatelsky lépe zpracovaného UI. Apple Watch 2 bychom se měli dočkat na konferenci v září, kde by měly být představeny společně s novým iPhonem 7.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>https://www.letemsvetemapplem.eu/2016/04/25/apple-watch-2-dostanou-datovou-konektivitu/</post_url>
<post_date>20160425</post_date>
<post_time>1644</post_time>
<username>Dominik Zuna</username>
<post>
Datum: 25.4.2016 Vydal: Dominik Zuna Kategorie: Apple Watch , Vše o Apple Komentářů: 3 
Apple Watch oslavují roční výročí od počátku prodejů, ale v zákulisí se již všechno připravuje na (plánované) zářijové představení druhé generace. S nejnovějšími informacemi přišel deník The Wall Street Journal, který informuje o tom, že nové Apple Watch by měly dostat čip pro bezdrátovou síťovou konektivitu. Čímž by se odstranil jeden z největších neduhů, který lidé Apple Watch vyčítají, a to závislost na propojení s iPhonem. 
Přítomnost datového čipu zcela jistě potěší ty, kterým současné provedení leze krkem. Nutnost mít Apple Watch propojené s iPhonem je poměrně nešťastné a omezující uživatelské řešení. Vznikla by tak možnost využívat například iMessage či hovory bez ohledu na to, zda-li je zařízení spárováno. Současné řešení je také velmi limitující pro potenciální zákazníky, kteří by Apple Watch chtěli, ale nemají iPhone. Schopnost datové konektivity by z hodinek udělala daleko svobodnější a samostatnější produkt, byť by musel zákazník zakoupit ještě jeden datový tarif navíc. Ale tento mínus by měl být velmi snadno převážen nově nabitou funkcionalitou zařízení. 
Informace o “osamostatňování” nadcházejícího modelu podpořila zpráva z minulého týdne, kdy Apple vydal prohlášení, že veškeré nové aplikace pro watchOS musí být primárně určené pouze na watchOS, bez nutnosti žádných dalších potřebných funkcí na jiném zařízení. Jinými slovy, Apple chce zamezit tomu, aby byly nové aplikace závislé například na iPhonech, čímž utvrzuje svůj postoj v ohledu na osamostatnění hodinek jako samotného produktu. 
Report z The Wall Street Journal ještě zmiňuje nové hardwarové osazení, ale to už je u nové generace samozřejmostí. A s tím spojené i zvýšení efektivity zařízení, tj. vyšší výkon a delší výdrž baterie. V neposlední řadě bychom se měli dočkat přepracovaného a uživatelsky lépe zpracovaného UI. Apple Watch 2 bychom se měli dočkat na konferenci v září, kde by měly být představeny společně s novým iPhonem 7.
</post>
<signature>

</signature>
<external_links>

</external_links>
<country>CZ</country>
<main_image>https://www.letemsvetemapplem.eu/wp-content/uploads/2016/03/Apple-Watch-nylon-icon.jpeg</main_image>
</document>
