<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Hokejists: Beresņevs ir eiropeisks treneris, kurš pieturas pie sistēmas</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/sports/45405_hokejists-beresnevs-ir-eiropeisks-treneris-kurs-pieturas-pie-sistemas</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma Hokejists: Beresņevs ir eiropeisks treneris, kurš pieturas pie sistēmas 
Latvijas hokeja izlases galvenajam trenerim Leonīdam Beresņevam ir eiropeisks darba stils, turklāt šis speciālists pieturas pie savas sistēmas, norādīja valstsvienības aizsargs Ralfs Freibergs, ziņo LETA. 
Kā zināms, Latvijas izlase pagājušās nedēļas izskaņā savā laukumā aizvadīja divas pārbaudes spēles ar Vāciju, vispirms ciešot zaudējumu ar 3:4, bet pēc tam gūstot virsroku ar 4:1. 
&quot;Protams, zaudējuma rūgtums ir arī pārbaudes spēlēs - nevienam negribas piedzīvot neveiksmi. It īpaši brīdī, kad pēc mačiem video analīzē tiek pārrunātas visas kļūdas. Neviens negrib būt starp tiem vaininiekiem,&quot; izteicās Freibergs. &quot;Visi puiši šobrīd cīnās par iespēju tikt uz pasaules čempionātu, tāpēc muļķi laist nevar - arī pārbaudes spēlēs jāspēlē no visas sirds. Ja gribi tikt uz pasaules čempionātu, sevi jāparāda no labākās puses.&quot; 
Freibergs atklāja, ka Latvijas izlasē noskaņojums šobrīd ir kaujiniecisks un strādāts pie snieguma uzlabošanas tiek katru dienu. 
&quot;Visiem hokejistiem ir iespējas tikt uz pasaules čempionātu. Jācīnās par savu vietu un jāparāda sevi no labākās puses pārbaudes spēlēs, tad arī treneris iekļaus sastāvā braucienam uz pasaules čempionātu,&quot; pauda Freibergs. 
Pašlaik 24 gadus vecais Freibergs jau vairākus gadus spēlē Ziemeļamerikā, taču ar Latvijas izlases galveno treneri Beresņevu viņš strādājis jau iepriekš. 
&quot;Pie Beresņeva esmu spēlējis arī jauniešu izlasēs. Viņš ir eiropeisks treneris, kurš vairāk pieturas pie sistēmas - ir konkrēts zīmējums un katram hokejistam ir sava vieta. Savukārt Ziemeļamerikas treneri vairāk ļauj izpausties un improvizēt. Pie katra trenera ir jāpielāgojas, bet, tā kā septiņus gadus esmu spēlējis Ziemeļamerikā, man nepieciešams vairāk laika, lai izprastu eiropeiska trenera sistēmu,&quot; pauda Freibergs. Noslēdzot gatavošanos čempionātam, Latvijas izlase šonedēļ izbraukumā aizvadīs divas pārbaudes spēles ar Šveici. 
Šī gada pasaules čempionāts no 6. līdz 22.maijam risināsies Krievijas pilsētās Maskavā un Sanktpēterburgā. Latvija spēlēs Maskavas grupā, samērojot spēkus ar Krieviju, Zviedriju, Čehiju, Šveici, Norvēģiju, Dāniju un Kazahstānu. Latvijas izlase augstākajā divīzijā būs pārstāvēta jau divdesmito gadu pēc kārtas. 2016. gada 25. aprīlī plkst. 19:12
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/sports/45405_hokejists-beresnevs-ir-eiropeisks-treneris-kurs-pieturas-pie-sistemas</post_url>
<post_date>20160425</post_date>
<post_time>1027</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma Hokejists: Beresņevs ir eiropeisks treneris, kurš pieturas pie sistēmas 
Latvijas hokeja izlases galvenajam trenerim Leonīdam Beresņevam ir eiropeisks darba stils, turklāt šis speciālists pieturas pie savas sistēmas, norādīja valstsvienības aizsargs Ralfs Freibergs, ziņo LETA. 
Kā zināms, Latvijas izlase pagājušās nedēļas izskaņā savā laukumā aizvadīja divas pārbaudes spēles ar Vāciju, vispirms ciešot zaudējumu ar 3:4, bet pēc tam gūstot virsroku ar 4:1. 
&quot;Protams, zaudējuma rūgtums ir arī pārbaudes spēlēs - nevienam negribas piedzīvot neveiksmi. It īpaši brīdī, kad pēc mačiem video analīzē tiek pārrunātas visas kļūdas. Neviens negrib būt starp tiem vaininiekiem,&quot; izteicās Freibergs. &quot;Visi puiši šobrīd cīnās par iespēju tikt uz pasaules čempionātu, tāpēc muļķi laist nevar - arī pārbaudes spēlēs jāspēlē no visas sirds. Ja gribi tikt uz pasaules čempionātu, sevi jāparāda no labākās puses.&quot; 
Freibergs atklāja, ka Latvijas izlasē noskaņojums šobrīd ir kaujiniecisks un strādāts pie snieguma uzlabošanas tiek katru dienu. 
&quot;Visiem hokejistiem ir iespējas tikt uz pasaules čempionātu. Jācīnās par savu vietu un jāparāda sevi no labākās puses pārbaudes spēlēs, tad arī treneris iekļaus sastāvā braucienam uz pasaules čempionātu,&quot; pauda Freibergs. 
Pašlaik 24 gadus vecais Freibergs jau vairākus gadus spēlē Ziemeļamerikā, taču ar Latvijas izlases galveno treneri Beresņevu viņš strādājis jau iepriekš. 
&quot;Pie Beresņeva esmu spēlējis arī jauniešu izlasēs. Viņš ir eiropeisks treneris, kurš vairāk pieturas pie sistēmas - ir konkrēts zīmējums un katram hokejistam ir sava vieta. Savukārt Ziemeļamerikas treneri vairāk ļauj izpausties un improvizēt. Pie katra trenera ir jāpielāgojas, bet, tā kā septiņus gadus esmu spēlējis Ziemeļamerikā, man nepieciešams vairāk laika, lai izprastu eiropeiska trenera sistēmu,&quot; pauda Freibergs. Noslēdzot gatavošanos čempionātam, Latvijas izlase šonedēļ izbraukumā aizvadīs divas pārbaudes spēles ar Šveici. 
Šī gada pasaules čempionāts no 6. līdz 22.maijam risināsies Krievijas pilsētās Maskavā un Sanktpēterburgā. Latvija spēlēs Maskavas grupā, samērojot spēkus ar Krieviju, Zviedriju, Čehiju, Šveici, Norvēģiju, Dāniju un Kazahstānu. Latvijas izlase augstākajā divīzijā būs pārstāvēta jau divdesmito gadu pēc kārtas. 2016. gada 25. aprīlī plkst. 19:12
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2016/04/25/let_15533056_social_jpg.jpg</main_image>
</document>
