<?xml version="1.0" encoding="UTF-8"?>
<document>
<type>mainstream</type>
<forum>http://www.dn.se/rss/senaste-nytt</forum>
<forum_title>DN.se - Nyheter</forum_title>
<discussion_title>Många greps på protest i Egypten</discussion_title>
<language>swedish</language>
<gmt_offset></gmt_offset>
<topic_url>http://www.dn.se/nyheter/varlden/manga-greps-pa-protest-i-egypten/</topic_url>
<topic_text>
Många greps på protest i Egypten Publicerad 19:44 
Ett femtiotal människor har gripits av egyptisk polis efter en regeringskritisk protest. 
– Regeringen agerar i panik, säger Leila Seif, en demonstrant, till AFP. 0 Skriv ut Bokmärk 
Måndagens protest hade planerats att ske vid egyptiska journalistsyndikatet i Kairo, men polisen spärrade av gatorna som ledde dit redan på morgonkvisten. 
I stället samlades ett femtiotal personer och journalister på ett torg i centrala delen av huvudstaden. Men folkmassan skingrades snabbt av polis som använde tårgas – och sedan grep flera av dem. 
– Det är tydligt att regeringen inte känner sig trygga. Att förtrycka är det enda alternativet för dem, säger demonstranten Leila Seif till AFP. 
Innan dagens händelse varnade president Abd al-Fattah al-Sisi människor från att demonstrera. Även 59 personer greps på kaféer och i sina hem i Egypten. 
Protesten handlar om ett beslut om att lämna över kontrollen av två öar i Tiransundet till Saudiarabien. President Abd al-Fattah al-Sisi anklagas för att sälja öarna i utbyte mot saudiska investeringar. 0
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dn.se/nyheter/varlden/manga-greps-pa-protest-i-egypten/</post_url>
<post_date>20160425</post_date>
<post_time>1744</post_time>
<username></username>
<post>
Många greps på protest i Egypten Publicerad 19:44 
Ett femtiotal människor har gripits av egyptisk polis efter en regeringskritisk protest. 
– Regeringen agerar i panik, säger Leila Seif, en demonstrant, till AFP. 0 Skriv ut Bokmärk 
Måndagens protest hade planerats att ske vid egyptiska journalistsyndikatet i Kairo, men polisen spärrade av gatorna som ledde dit redan på morgonkvisten. 
I stället samlades ett femtiotal personer och journalister på ett torg i centrala delen av huvudstaden. Men folkmassan skingrades snabbt av polis som använde tårgas – och sedan grep flera av dem. 
– Det är tydligt att regeringen inte känner sig trygga. Att förtrycka är det enda alternativet för dem, säger demonstranten Leila Seif till AFP. 
Innan dagens händelse varnade president Abd al-Fattah al-Sisi människor från att demonstrera. Även 59 personer greps på kaféer och i sina hem i Egypten. 
Protesten handlar om ett beslut om att lämna över kontrollen av två öar i Tiransundet till Saudiarabien. President Abd al-Fattah al-Sisi anklagas för att sälja öarna i utbyte mot saudiska investeringar. 0
</post>
<signature>

</signature>
<external_links>

</external_links>
<country>SE</country>
<main_image>http://content.dn.se/dnse/img/dn_black_200x200.jpg</main_image>
</document>
