<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Poľská vláda odsúhlasila vznik neozbrojenej domobrany</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/svet/clanok/1060417-polska-vlada-odsuhlasila-vznik-neozbrojenej-domobrany/</topic_url>
<topic_text>
Poľská vláda odsúhlasila vznik neozbrojenej domobrany Autor: SITA, dnes 19:55 Takzvaná domobrana bude pozostávať z členov občianskych iniciatív, z hasičov a tiež zo študentov policajných akadémií. Foto: ilustračné, SITA/AP Varšava 25. apríla (WebNoviny.sk) - Poľský minister obrany Antoni Macierewicz dnes oznámil, že podpísal dokumenty o zriadení celoštátnej územnej obrany, ktorej prvé jednotky začnú ešte tento rok pôsobiť na východe krajiny. Informovala o tom agentúra AP.Tri oddiely o sile 18.000 neozbrojených príslušníkov budú pripravené na zaisťovanie bezpečnosti hromadných akcií a obzvlášť dôležitých objektov ako aj na organizovanie prípadných evakuácií. Oddiely budú poskytovať i logistickú podporu regulárnej poľskej armáde. Takzvaná domobrana bude pozostávať z členov občianskych iniciatív, z hasičov a tiež zo študentov policajných akadémií. Dobrovoľníci následne absolvujú výcvik, v rámci ktorého sa naučia používať zbrane a uplatňovať vojenskú taktiku a techniky prvej pomoci. Či budú za svoje služby poberať plat, minister neuviedol. Poľsko sa obáva o svoju bezpečnosť v súvislosti s krízou na susednej Ukrajine a kvôli nepriateľským krokom zo strany susedného Ruska, dodáva agentúra AP.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/svet/clanok/1060417-polska-vlada-odsuhlasila-vznik-neozbrojenej-domobrany/</post_url>
<post_date>20160425</post_date>
<post_time>1755</post_time>
<username></username>
<post>
Poľská vláda odsúhlasila vznik neozbrojenej domobrany Autor: SITA, dnes 19:55 Takzvaná domobrana bude pozostávať z členov občianskych iniciatív, z hasičov a tiež zo študentov policajných akadémií. Foto: ilustračné, SITA/AP Varšava 25. apríla (WebNoviny.sk) - Poľský minister obrany Antoni Macierewicz dnes oznámil, že podpísal dokumenty o zriadení celoštátnej územnej obrany, ktorej prvé jednotky začnú ešte tento rok pôsobiť na východe krajiny. Informovala o tom agentúra AP.Tri oddiely o sile 18.000 neozbrojených príslušníkov budú pripravené na zaisťovanie bezpečnosti hromadných akcií a obzvlášť dôležitých objektov ako aj na organizovanie prípadných evakuácií. Oddiely budú poskytovať i logistickú podporu regulárnej poľskej armáde. Takzvaná domobrana bude pozostávať z členov občianskych iniciatív, z hasičov a tiež zo študentov policajných akadémií. Dobrovoľníci následne absolvujú výcvik, v rámci ktorého sa naučia používať zbrane a uplatňovať vojenskú taktiku a techniky prvej pomoci. Či budú za svoje služby poberať plat, minister neuviedol. Poľsko sa obáva o svoju bezpečnosť v súvislosti s krízou na susednej Ukrajine a kvôli nepriateľským krokom zo strany susedného Ruska, dodáva agentúra AP.
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/1458052/490x327/v-polsku-demonstranti-proti-migrantom-fackali-chodca-s-tmavou-pokozkou.jpeg</main_image>
</document>
