<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Dobrý personál treba zaplatiť | Magazín PROFIT | ePROFIT.sk</discussion_title>
<language>slovak</language>
<gmt_offset></gmt_offset>
<topic_url>http://profit.sme.sk/profit-magazin/rok-2016/cislo-8/dobry-personal-treba-zaplatit.html</topic_url>
<topic_text>
25.04.2016 | Štefánia Kačalková Po pätnástich rokoch pôsobenia upratovacích firiem na Slovensku je trh už značne presýtený. Ako všade inde, aj tu je dôležité urobiť si prácu na sto percent, vtedy má firma šancu prežiť. O pozadí podnikania v tejto oblasti sa Profit zhováral s Katarínou Gavurovou zo spoločnosti Sawbac Slovensko. Zdroj: Vladimír Kampf / Profit | Petit Press 2016 Ako to bolo s dopytom po upratovacích službách na začiatku? Dopyt vznikal postupne s príchodom zahraničného kapitálu. Klient často chcel, aby boli jeho pobočky na celom Slovenska upratované jedným centrálnym dodávateľom. Upratovacie firmy sa prirodzene rozrastali so zvyšujúcimi sa zákazkami alebo prišli na Slovensko ako pobočka nadnárodnej upratovacej firmy. Dnes sa mnohé firmy venujú nielen upratovaniu. Dodávka upratovacích služieb už dávno nieje iba o upratovaní. Dnes sa zaoberá aj dodávkami hygienických materiálov, zásobníkov,špecializovanej chémie, exteriérovými službami, ako sú realizácia trávnikov či zimná údržba. Znalosť a dostupnosť kvalitných chemických prostriedkov a technologických postupov zároveň špecializovaným firmám dáva možnosť optimalizovať upratovanie samo osebe. Zjednodušene povedané, kedysi sa po fabrikách „potulovalo“ niekoľko upratovačiek a drhlo všetko práškom. Profesionálna chémia to umožňuje robiť efektívnejšie. Je veľký rozdiel v upratovaní menších administratívnych budov a veľkých výrobných hál? Vo výrobných priestoroch sú výzvou technologické postupy. Do hry vstupuje materiál podláh, ich vek, výmera, chemická podstata a pH (kyslosť) znečistenia. Rozhoduje aj výber umývacích mechanizmov, pracovníci musia mať špeciálne oprávnenie na obsluhu čistiacich strojov. Výber vhodného stroja dokáže ušetriť peniaze. Výrobné prevádzky sú náročné aj z hľadiska nastavenia ľudských zdrojov a časového harmonogramu upratovania. Ako je to pri upratovacích službách v domácnostiach? Upratovanie domácností často zabezpečujú lokálne firmy alebo živnostníci. Záujem o tieto služby rozhodne rastie. Aké otázky so zamestnancami najčastejšie riešite? Vo všeobecnosti sa predpokladá, že upratovať vie každá žena. Nie je to tak. Naši zamestnanci musia ovládať rôzne postupy – od farebnosti používaných handričiek až po dodržiavanie hygienických zásad, ale aj pri používaní a riedení čistiacich prostriedkov rôznymi dávkovačmi. Musíme všetkým zabezpečovať školenia bezpečnosti a ochrany zdravia pri práci, lekárske prehliadky, ochranné pracovné prostriedky. Sú to nemalé náklady najmä pri veľkom počte zamestnancov na krátke úväzky. Školíme ich aj v ovládaní, čistení a údržbe strojového vybavenia. Na čo sa klienti sťažujú? Dočítajte celý článok s predplatným! 
Článok vyšiel v magazíne PROFIT 8/2016 . Ak ste predplatiteľ PROFITU, prihláste sa alebo si aktivujte predplatiteľský prístup . Ak ešte predplatiteľ nie ste, kúpte si toto digitálne vydanie alebo si objednajte predplatné so zľavou až do 45%: 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://profit.sme.sk/profit-magazin/rok-2016/cislo-8/dobry-personal-treba-zaplatit.html</post_url>
<post_date>20160408</post_date>
<post_time></post_time>
<username>Tef Nia Ka Alkov</username>
<post>
25.04.2016 | Štefánia Kačalková Po pätnástich rokoch pôsobenia upratovacích firiem na Slovensku je trh už značne presýtený. Ako všade inde, aj tu je dôležité urobiť si prácu na sto percent, vtedy má firma šancu prežiť. O pozadí podnikania v tejto oblasti sa Profit zhováral s Katarínou Gavurovou zo spoločnosti Sawbac Slovensko. Zdroj: Vladimír Kampf / Profit | Petit Press 2016 Ako to bolo s dopytom po upratovacích službách na začiatku? Dopyt vznikal postupne s príchodom zahraničného kapitálu. Klient často chcel, aby boli jeho pobočky na celom Slovenska upratované jedným centrálnym dodávateľom. Upratovacie firmy sa prirodzene rozrastali so zvyšujúcimi sa zákazkami alebo prišli na Slovensko ako pobočka nadnárodnej upratovacej firmy. Dnes sa mnohé firmy venujú nielen upratovaniu. Dodávka upratovacích služieb už dávno nieje iba o upratovaní. Dnes sa zaoberá aj dodávkami hygienických materiálov, zásobníkov,špecializovanej chémie, exteriérovými službami, ako sú realizácia trávnikov či zimná údržba. Znalosť a dostupnosť kvalitných chemických prostriedkov a technologických postupov zároveň špecializovaným firmám dáva možnosť optimalizovať upratovanie samo osebe. Zjednodušene povedané, kedysi sa po fabrikách „potulovalo“ niekoľko upratovačiek a drhlo všetko práškom. Profesionálna chémia to umožňuje robiť efektívnejšie. Je veľký rozdiel v upratovaní menších administratívnych budov a veľkých výrobných hál? Vo výrobných priestoroch sú výzvou technologické postupy. Do hry vstupuje materiál podláh, ich vek, výmera, chemická podstata a pH (kyslosť) znečistenia. Rozhoduje aj výber umývacích mechanizmov, pracovníci musia mať špeciálne oprávnenie na obsluhu čistiacich strojov. Výber vhodného stroja dokáže ušetriť peniaze. Výrobné prevádzky sú náročné aj z hľadiska nastavenia ľudských zdrojov a časového harmonogramu upratovania. Ako je to pri upratovacích službách v domácnostiach? Upratovanie domácností často zabezpečujú lokálne firmy alebo živnostníci. Záujem o tieto služby rozhodne rastie. Aké otázky so zamestnancami najčastejšie riešite? Vo všeobecnosti sa predpokladá, že upratovať vie každá žena. Nie je to tak. Naši zamestnanci musia ovládať rôzne postupy – od farebnosti používaných handričiek až po dodržiavanie hygienických zásad, ale aj pri používaní a riedení čistiacich prostriedkov rôznymi dávkovačmi. Musíme všetkým zabezpečovať školenia bezpečnosti a ochrany zdravia pri práci, lekárske prehliadky, ochranné pracovné prostriedky. Sú to nemalé náklady najmä pri veľkom počte zamestnancov na krátke úväzky. Školíme ich aj v ovládaní, čistení a údržbe strojového vybavenia. Na čo sa klienti sťažujú? Dočítajte celý článok s predplatným! 
Článok vyšiel v magazíne PROFIT 8/2016 . Ak ste predplatiteľ PROFITU, prihláste sa alebo si aktivujte predplatiteľský prístup . Ak ešte predplatiteľ nie ste, kúpte si toto digitálne vydanie alebo si objednajte predplatné so zľavou až do 45%: 
</post>
<signature>

</signature>
<external_links>

</external_links>
<country>SK</country>
<main_image>http://static.etrend.sk/uploads/tx_media/2016/04/08/cistota-pol-zivota-firmy-ktore-podnikaju-v-oblasti-upratovania-o-tom-vedia-svoje.jpg</main_image>
</document>
