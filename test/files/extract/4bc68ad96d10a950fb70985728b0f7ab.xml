<?xml version="1.0" encoding="UTF-8"?>
<document>
<type>mainstream</type>
<forum>http://plusinfo.mk/rss/makedonija</forum>
<forum_title>Вести од рубриката: Македонија</forum_title>
<discussion_title>ОБНОВЕНО Савески уапсен поради симнување на сликата од Иванов</discussion_title>
<language>macedonian</language>
<gmt_offset></gmt_offset>
<topic_url>http://plusinfo.mk/vest/67765/obnoveno-saveski-uapsen-poradi-simnuvanje-na-slikata-od-ivanov</topic_url>
<topic_text>
ОБНОВЕНО Савески уапсен поради симнување на сликата од Иванов Објавено во 17:10 25 април 2016 | Tweet 
Денешното апсење на Здравко Савески од Левица е по барање на скопското Јавно обвинителство по доставени видео снимки од полициски камери но и од камерите на тв куќите кои ги следат протестите кои започна со аболицијата од претседателот Иванов, јави порталот Либертас. МВР доцна попладнево ја потврдуи веста. Савески, кој утрово беше повикан и задржан во полициската станица Пролет во населбата Кисела Вода, се товари дека за време на протестот на 13 април, со дел од толпата демонстранти влегол во народната канцеларија на претседателот Ѓорге Иванов каде запалил фотографија со ликот на претседателот и фрлил предмет кон канацеларијата. 
Против Савески и уште едно лице со иницијали В.К., според МВР, се поднесени кривични пријави за учество во толпа што ќе изврши кривично дело, според член 385 од Кривичниот закон. Според МВР, станува збор за дополнување на кривична пријава што МВР ја поднесе до Основното јавно обвинителство Скопје на 14 април, против Н.А.(30) и Ф.Н.(30) за истото кривично дело. 
„На 22 април 2016 година, од страна на полициски службеници од Единицата за насилен криминал лицата биле повикани на службен разговор, меѓутоа поради тоа што истите не се пронајдени за да им се врачат поканите, Единицата за насилен криминал достави дополнителни покани и на 25 април 2016 година З.С. (39) и В.К.(39) се јавиле на службен разговор во просториите на полициската станица од општа надлежност Кисела Вода, по што по консултација со дежурен јавен обвинител истите се лишени од слобода и по брза постапка предадени до Основното јавно обвинителство. 
Имено, утврдено е дека З.С. кривичното дело го извршил на тој начин што влегол во демолираната канцеларија заедно со дел од толпата, запалил фотографија од претседателот Ѓорѓе Иванов и фрлал со предмет кон народната канцеларија на претседателот, додека В.К. кривичното дело го извршил на тој начин што, додека истиот се наоѓал во внатрешниот дел од народната канцеларија, преку искршениот прозор исфрлал неколку канцелариски столчиња на тротоарот“, стои во соопштението од МВР. 
Засега нема информации дали Обвинителството ќе бара од судот на Савески и осомничениот В.К. да им биде одредена мерка за обезбедување на присуство.  
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://plusinfo.mk/vest/67765/obnoveno-saveski-uapsen-poradi-simnuvanje-na-slikata-od-ivanov</post_url>
<post_date>20160425</post_date>
<post_time>1710</post_time>
<username></username>
<post>
ОБНОВЕНО Савески уапсен поради симнување на сликата од Иванов Објавено во 17:10 25 април 2016 | Tweet 
Денешното апсење на Здравко Савески од Левица е по барање на скопското Јавно обвинителство по доставени видео снимки од полициски камери но и од камерите на тв куќите кои ги следат протестите кои започна со аболицијата од претседателот Иванов, јави порталот Либертас. МВР доцна попладнево ја потврдуи веста. Савески, кој утрово беше повикан и задржан во полициската станица Пролет во населбата Кисела Вода, се товари дека за време на протестот на 13 април, со дел од толпата демонстранти влегол во народната канцеларија на претседателот Ѓорге Иванов каде запалил фотографија со ликот на претседателот и фрлил предмет кон канацеларијата. 
Против Савески и уште едно лице со иницијали В.К., според МВР, се поднесени кривични пријави за учество во толпа што ќе изврши кривично дело, според член 385 од Кривичниот закон. Според МВР, станува збор за дополнување на кривична пријава што МВР ја поднесе до Основното јавно обвинителство Скопје на 14 април, против Н.А.(30) и Ф.Н.(30) за истото кривично дело. 
„На 22 април 2016 година, од страна на полициски службеници од Единицата за насилен криминал лицата биле повикани на службен разговор, меѓутоа поради тоа што истите не се пронајдени за да им се врачат поканите, Единицата за насилен криминал достави дополнителни покани и на 25 април 2016 година З.С. (39) и В.К.(39) се јавиле на службен разговор во просториите на полициската станица од општа надлежност Кисела Вода, по што по консултација со дежурен јавен обвинител истите се лишени од слобода и по брза постапка предадени до Основното јавно обвинителство. 
Имено, утврдено е дека З.С. кривичното дело го извршил на тој начин што влегол во демолираната канцеларија заедно со дел од толпата, запалил фотографија од претседателот Ѓорѓе Иванов и фрлал со предмет кон народната канцеларија на претседателот, додека В.К. кривичното дело го извршил на тој начин што, додека истиот се наоѓал во внатрешниот дел од народната канцеларија, преку искршениот прозор исфрлал неколку канцелариски столчиња на тротоарот“, стои во соопштението од МВР. 
Засега нема информации дали Обвинителството ќе бара од судот на Савески и осомничениот В.К. да им биде одредена мерка за обезбедување на присуство.  
</post>
<signature>

</signature>
<external_links>

</external_links>
<country>MK</country>
<main_image>http://plusinfo.mk/Upload/Images/zdravko-saveski.jpg</main_image>
</document>
