<?xml version="1.0" encoding="UTF-8"?>
<document>
<type>mainstream</type>
<forum>http://xml.corriereobjects.it/rss/homepage_treviso.xml</forum>
<forum_title>Corriere.it - Corriere del Veneto - Treviso</forum_title>
<discussion_title>«Il Pattinodromo resti gratis»</discussion_title>
<language>italian</language>
<gmt_offset></gmt_offset>
<topic_url>http://corrieredelveneto.corriere.it/treviso/notizie/cronaca/2016/25-aprile-2016/pattinodromo-resti-gratis-240346810261.shtml</topic_url>
<topic_text>
TREVISO «Il Pattinodromo resti gratis» Parcheggi, commercianti e residenti si mobilitano: «Il Comune rinunci». Sosta selvaggia, ci casca anche un avvocato TREVISO «Il Pattinodromo resti gratis» Parcheggi, commercianti e residenti si mobilitano: «Il Comune rinunci». Sosta selvaggia, ci casca anche un avvocato 
TREVISO «Non intendiamo stare con le mani in mano ad aspettare che accada, siamo pronti a dare battaglia». A parlare sono i commercianti e i residenti del centro, e la battaglia è quella per impedire che il parcheggio dell’ex Pattinodromo diventi a pagamento come sembra nelle intenzioni della giunta Manildo. Il Comune, infatti, sta valutando l’opportunità di affidare i circa 400 posti gratuiti alla società Parcheggi Italia, che aveva vinto l’appalto per la realizzazione - saltata - dell’interrato di piazza Vittoria. Il Pattinodromo sembra essere proprio la soluzione alternativa per evitare penali sul non rispetto del contratto. Una scelta che scontenterà chi usa quel parcheggio ogni giorno, e che sta organizzando le contromosse. Il primo atto della rivolta sarà una petizione: «Ci stiamo lavorando, non possiamo davvero permetterci di perdere quei posti auto» spiegano titolari e commesse dei negozi del centro. Una raccolta di firme che punta a coinvolgere il maggior numero di trevigiani, compresi i residenti. L’area, appena fuori dalla Mura, è ritenuta un’ancora di salvezza non solo per chi lavora in centro città ma anche per chi ci vive. 
«La giunta vuole i negozi aperti e la città viva – interviene la commessa di un negozio di abbigliamento -. Ma per tenerli aperti ci sono persone che spesso vengono da fuori e non possono permettersi di pagare il parcheggio ogni giorno». Bocciata anche la promessa di individuare altri posti gratuiti, ad esempio in zona stadio. Il passaparola, da un negozio all’altro, è incessante: nessuno vuole sentir parlare di Pattinodromo a pagamento e tutti sono pronti a metterlo per iscritto. Intanto, sia per le nuove ztl che per la riorganizzazione della sosta nel cuore del centro e in piazza dei Signori, la polizia locale è sempre di pattuglia. I carico-scarico però vengono usati selvaggiamente da chi, per non pagare e arrivare il più possibile vicino a destinazione, approfitta degli stalli riservati agli operatori commerciali. Così è successo che ieri, in piazza San Vito, l’ennesimo trevigiano colto in fallo sia un avvocato, ex consigliere di opposizione. Oltre alla sua anche altre due automobili erano parcheggiate sulle strisce gialle: per tutti e tre è arrivata la multa, nonostante il tentativo di spiegare agli agenti le proprie motivazioni e non dover pagare. Ma le regole valgono per tutti. «Spiace dover arrivare alle sanzioni – ha commentato Manildo – ma la riorganizzazione degli stalli è stata introdotta per restituire l’immagine di una città decorosa ». Per i residenti che devono scaricare merci voluminose ci sono a disposizione due stalli in via Campana. 25 aprile 2016
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://corrieredelveneto.corriere.it/treviso/notizie/cronaca/2016/25-aprile-2016/pattinodromo-resti-gratis-240346810261.shtml</post_url>
<post_date>20160425</post_date>
<post_time>1340</post_time>
<username>Milvana Citter (ha collaborato Silvia Madiotto)</username>
<post>
TREVISO «Il Pattinodromo resti gratis» Parcheggi, commercianti e residenti si mobilitano: «Il Comune rinunci». Sosta selvaggia, ci casca anche un avvocato TREVISO «Il Pattinodromo resti gratis» Parcheggi, commercianti e residenti si mobilitano: «Il Comune rinunci». Sosta selvaggia, ci casca anche un avvocato 
TREVISO «Non intendiamo stare con le mani in mano ad aspettare che accada, siamo pronti a dare battaglia». A parlare sono i commercianti e i residenti del centro, e la battaglia è quella per impedire che il parcheggio dell’ex Pattinodromo diventi a pagamento come sembra nelle intenzioni della giunta Manildo. Il Comune, infatti, sta valutando l’opportunità di affidare i circa 400 posti gratuiti alla società Parcheggi Italia, che aveva vinto l’appalto per la realizzazione - saltata - dell’interrato di piazza Vittoria. Il Pattinodromo sembra essere proprio la soluzione alternativa per evitare penali sul non rispetto del contratto. Una scelta che scontenterà chi usa quel parcheggio ogni giorno, e che sta organizzando le contromosse. Il primo atto della rivolta sarà una petizione: «Ci stiamo lavorando, non possiamo davvero permetterci di perdere quei posti auto» spiegano titolari e commesse dei negozi del centro. Una raccolta di firme che punta a coinvolgere il maggior numero di trevigiani, compresi i residenti. L’area, appena fuori dalla Mura, è ritenuta un’ancora di salvezza non solo per chi lavora in centro città ma anche per chi ci vive. 
«La giunta vuole i negozi aperti e la città viva – interviene la commessa di un negozio di abbigliamento -. Ma per tenerli aperti ci sono persone che spesso vengono da fuori e non possono permettersi di pagare il parcheggio ogni giorno». Bocciata anche la promessa di individuare altri posti gratuiti, ad esempio in zona stadio. Il passaparola, da un negozio all’altro, è incessante: nessuno vuole sentir parlare di Pattinodromo a pagamento e tutti sono pronti a metterlo per iscritto. Intanto, sia per le nuove ztl che per la riorganizzazione della sosta nel cuore del centro e in piazza dei Signori, la polizia locale è sempre di pattuglia. I carico-scarico però vengono usati selvaggiamente da chi, per non pagare e arrivare il più possibile vicino a destinazione, approfitta degli stalli riservati agli operatori commerciali. Così è successo che ieri, in piazza San Vito, l’ennesimo trevigiano colto in fallo sia un avvocato, ex consigliere di opposizione. Oltre alla sua anche altre due automobili erano parcheggiate sulle strisce gialle: per tutti e tre è arrivata la multa, nonostante il tentativo di spiegare agli agenti le proprie motivazioni e non dover pagare. Ma le regole valgono per tutti. «Spiace dover arrivare alle sanzioni – ha commentato Manildo – ma la riorganizzazione degli stalli è stata introdotta per restituire l’immagine di una città decorosa ». Per i residenti che devono scaricare merci voluminose ci sono a disposizione due stalli in via Campana. 25 aprile 2016
</post>
<signature>

</signature>
<external_links>

</external_links>
<country>IT</country>
<main_image>http://images.corrieredelveneto.corriereobjects.it/Media/foto/2016/04/25/pattinodromo-U1703465306081ESE--401x175@CorriereVeneto.jpg</main_image>
</document>
