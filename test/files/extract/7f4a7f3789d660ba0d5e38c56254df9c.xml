<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=325&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>मॉडेल युनायटेड नेशन्स अधिवेशनाची सांगता</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=5501846582821741570&amp;SectionId=12&amp;SectionName=पश्चिम महाराष्ट्र&amp;NewsDate=20160123&amp;Provider=-&amp;NewsTitle=मॉडेल युनायटेड नेशन्स अधिवेशनाची सांगता</topic_url>
<topic_text>
कोल्हापूर - रोटरी क्‍लब ऑफ करवीर व शिवाजी विद्यापीठातील राज्यशास्त्र अधिविभागातर्फे मॉडेल युनायटेड नेशन्स (मून) अधिवेशनाची सांगता नुकतीच झाली. जागतिक शांतता व सुरक्षेला आंतरराष्ट्रीय दहशतवादाने निर्माण केलेल्या धोक्‍याचा मुकाबला करण्यासाठी उपाययोजना करणे आणि अवैध मानवी व्यापार व मादक पदार्थांच्या गैरवापराने निर्माण झालेल्या धोक्‍याविरुद्ध उपाययोजना करणे हे ठराव संमत झाले. शाहू सभागृहात झालेल्या या अधिवेशनास उत्स्फूर्त प्रतिसाद मिळाला. अधिवेशनात 35 देशांचे प्रतिनिधित्व करणाऱ्या बहुतांशी 18 ते 30 वयोगटातील 70 विद्यार्थ्यांनी भाग घेतला.
या वेळी आंतरराष्ट्रीय दहशतवादावरील चर्चेत शस्त्रे व अण्वस्त्रांचा वापर संयुक्‍त राष्ट्र संघटनेच्या नियंत्रणाखाली आणावा, युनोची सदस्य राष्ट्रे, अविकसित देशांचा आर्थिक विकास, युनो महासभेच्या घटनेत सुधारणा करावी, गुप्त वार्तांची देवाण-घेवाण करून बहुअंगी व व्यापक कार्यपद्धती स्वीकारावी, दहशतवादविरोधी जागतिक टास्क फोर्स स्थापन करावा आदी सूचना करण्यात आल्या. सदस्य राष्ट्रांनी ड्रगच्या फायद्याचा गाजावाजा न करण्याचा निश्‍चय करून केवळ वैद्यकीय सल्ल्यानुसारच त्याच्या विक्रीस परवानगी द्यावी, इंटरनेटद्वारे ड्रग्ज व्यापारावर युनोने टेहळणी करावी, या सूचनाही करण्यात आल्या. भारताचे न्यूयॉर्कमधील कॉन्सुलेट जनरल ज्ञानेश्‍वर मुळे यांनी मार्गदर्शन केले. या प्रसंगी रोटरीचे अध्यक्ष निशिकांत नलवडे, इव्हेंट चेअरमन दिलीप शेवाळे यांच्या उपस्थितीत बक्षीस वितरण झाले. निकाल असा : मिस्टर मून - वृषभ बंग (इटली), मिस मून - मनाली देसाई (व्हिएतनाम), उत्कृष्ट सांघिक सादरीकरण - गौतमी कुलकर्णी व ईश्‍वरी पेंडसे (सीरिया), धीरज पाटील व प्राजक्ता माळी (अफगाणिस्तान), उत्कृष्ट वेशभूषा - इस्मा फिलीप (नायजेरिया) व वैष्णवी भोसले (इराण). गट चर्चा उत्कृष्ट सादरीकरण - अखिलेश कप्पटाणवर व विश्‍वनाथ सुलतानपुरे (कॅनडा). सांस्कृतिक कार्यक्रम उत्कृष्ट सादरीकरण - सुब्रह्मण्यम अमित (नेपाळ), सूर्यजा पाटील (इराक).
या वेळी शंकर शिंदे, प्रा. डॉ. भारती पाटील, डॉ. सूरज पोवार, दिलीप शेवाळे, प्रमोद चौगले, प्रा. एम. बी. सावंत, प्रशांत मेहता, ऋषीकेश केसरकर, प्रवीण कुंभोजकर, अमित माटे, प्रा. विशाखा आपटे, प्रा. डॉ. अवनीश पाटील, प्रा. अमिता कणेगावकर उपस्थित होते.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=5501846582821741570&amp;SectionId=12&amp;SectionName=पश्चिम महाराष्ट्र&amp;NewsDate=20160123&amp;Provider=-&amp;NewsTitle=मॉडेल युनायटेड नेशन्स अधिवेशनाची सांगता</post_url>
<post_date>20160123</post_date>
<post_time></post_time>
<username>- -</username>
<post>
कोल्हापूर - रोटरी क्‍लब ऑफ करवीर व शिवाजी विद्यापीठातील राज्यशास्त्र अधिविभागातर्फे मॉडेल युनायटेड नेशन्स (मून) अधिवेशनाची सांगता नुकतीच झाली. जागतिक शांतता व सुरक्षेला आंतरराष्ट्रीय दहशतवादाने निर्माण केलेल्या धोक्‍याचा मुकाबला करण्यासाठी उपाययोजना करणे आणि अवैध मानवी व्यापार व मादक पदार्थांच्या गैरवापराने निर्माण झालेल्या धोक्‍याविरुद्ध उपाययोजना करणे हे ठराव संमत झाले. शाहू सभागृहात झालेल्या या अधिवेशनास उत्स्फूर्त प्रतिसाद मिळाला. अधिवेशनात 35 देशांचे प्रतिनिधित्व करणाऱ्या बहुतांशी 18 ते 30 वयोगटातील 70 विद्यार्थ्यांनी भाग घेतला.
या वेळी आंतरराष्ट्रीय दहशतवादावरील चर्चेत शस्त्रे व अण्वस्त्रांचा वापर संयुक्‍त राष्ट्र संघटनेच्या नियंत्रणाखाली आणावा, युनोची सदस्य राष्ट्रे, अविकसित देशांचा आर्थिक विकास, युनो महासभेच्या घटनेत सुधारणा करावी, गुप्त वार्तांची देवाण-घेवाण करून बहुअंगी व व्यापक कार्यपद्धती स्वीकारावी, दहशतवादविरोधी जागतिक टास्क फोर्स स्थापन करावा आदी सूचना करण्यात आल्या. सदस्य राष्ट्रांनी ड्रगच्या फायद्याचा गाजावाजा न करण्याचा निश्‍चय करून केवळ वैद्यकीय सल्ल्यानुसारच त्याच्या विक्रीस परवानगी द्यावी, इंटरनेटद्वारे ड्रग्ज व्यापारावर युनोने टेहळणी करावी, या सूचनाही करण्यात आल्या. भारताचे न्यूयॉर्कमधील कॉन्सुलेट जनरल ज्ञानेश्‍वर मुळे यांनी मार्गदर्शन केले. या प्रसंगी रोटरीचे अध्यक्ष निशिकांत नलवडे, इव्हेंट चेअरमन दिलीप शेवाळे यांच्या उपस्थितीत बक्षीस वितरण झाले. निकाल असा : मिस्टर मून - वृषभ बंग (इटली), मिस मून - मनाली देसाई (व्हिएतनाम), उत्कृष्ट सांघिक सादरीकरण - गौतमी कुलकर्णी व ईश्‍वरी पेंडसे (सीरिया), धीरज पाटील व प्राजक्ता माळी (अफगाणिस्तान), उत्कृष्ट वेशभूषा - इस्मा फिलीप (नायजेरिया) व वैष्णवी भोसले (इराण). गट चर्चा उत्कृष्ट सादरीकरण - अखिलेश कप्पटाणवर व विश्‍वनाथ सुलतानपुरे (कॅनडा). सांस्कृतिक कार्यक्रम उत्कृष्ट सादरीकरण - सुब्रह्मण्यम अमित (नेपाळ), सूर्यजा पाटील (इराक).
या वेळी शंकर शिंदे, प्रा. डॉ. भारती पाटील, डॉ. सूरज पोवार, दिलीप शेवाळे, प्रमोद चौगले, प्रा. एम. बी. सावंत, प्रशांत मेहता, ऋषीकेश केसरकर, प्रवीण कुंभोजकर, अमित माटे, प्रा. विशाखा आपटे, प्रा. डॉ. अवनीश पाटील, प्रा. अमिता कणेगावकर उपस्थित होते.
</post>
<signature>

</signature>
<external_links>

</external_links>
<country>US</country>
<main_image></main_image>
</document>
