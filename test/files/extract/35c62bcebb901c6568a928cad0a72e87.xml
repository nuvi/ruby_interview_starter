<?xml version="1.0" encoding="UTF-8"?>
<document>
<type>mainstream</type>
<forum>http://www.lindanieuws.nl/feed/</forum>
<forum_title>Lindanieuws.nl</forum_title>
<discussion_title>&apos;Abu Sayyaf doodt Canadese gijzelaar&apos;</discussion_title>
<language>dutch</language>
<gmt_offset></gmt_offset>
<topic_url>http://www.lindanieuws.nl/nieuws/abu-sayyaf-doodt-canadese-gijzelaar/</topic_url>
<topic_text>
nieuws &apos;Abu Sayyaf doodt Canadese gijzelaar&apos; 
De Filipijnse islamistische rebellengroep Abu Sayyaf heeft maandag een Canadese gijzelaar gedood. Dat meldt de Canadese publieke omroep CBC op gezag van een vriend van de gegijzelde John Ridsdel. 
Maandag, 25 april 2016, 20:30 uur 
Het Filipijnse leger bevestigde dat in het centrum van Jolo op het gelijknamige eiland een hoofd was gevonden, maar wilde nog niet zeggen van wie het was. 
Dreigen met onthoofding Het hoofd werd volgens inwoners ongeveer vijf uur na het verstrijken van een ultimatum van Abu Sayyaf door twee mannen op een motorfiets gedumpt in een plastic zak. De groep had gedreigd een van vier gijzelaars te onthoofden wanneer maandagmiddag 15.00 uur lokale tijd geen losgeld van 300 miljoen peso (5,6 miljoen euro) voor elk van hen was betaald. 
Ontvoerd uit resort Ridsdel (68) was een van twee Canadezen, een Noor en een Filipijnse vrouw, die eerder te zien waren in een videoboodschap. Ze werden op 21 september ontvoerd uit een resort op het eiland Samal. 
Ook Nederlander gegijzeld Abu Sayyaf is een met al-Qaeda verbonden groep die bekend staat om zijn wreedheid. In november vorig jaar onthoofdde de groep een gijzelaar uit Maleisië op de dag dat de premier van dat land voor een internationale conferentie in Manilla aankwam. De groep heeft nog verscheidene andere gijzelaars in zijn macht, onder wie de Nederlander Ewold Horn, een Japanner, vier Maleisiërs en veertien opvarenden van een Indonesische sleepboot.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.lindanieuws.nl/nieuws/abu-sayyaf-doodt-canadese-gijzelaar/</post_url>
<post_date>20160425</post_date>
<post_time>2030</post_time>
<username></username>
<post>
nieuws &apos;Abu Sayyaf doodt Canadese gijzelaar&apos; 
De Filipijnse islamistische rebellengroep Abu Sayyaf heeft maandag een Canadese gijzelaar gedood. Dat meldt de Canadese publieke omroep CBC op gezag van een vriend van de gegijzelde John Ridsdel. 
Maandag, 25 april 2016, 20:30 uur 
Het Filipijnse leger bevestigde dat in het centrum van Jolo op het gelijknamige eiland een hoofd was gevonden, maar wilde nog niet zeggen van wie het was. 
Dreigen met onthoofding Het hoofd werd volgens inwoners ongeveer vijf uur na het verstrijken van een ultimatum van Abu Sayyaf door twee mannen op een motorfiets gedumpt in een plastic zak. De groep had gedreigd een van vier gijzelaars te onthoofden wanneer maandagmiddag 15.00 uur lokale tijd geen losgeld van 300 miljoen peso (5,6 miljoen euro) voor elk van hen was betaald. 
Ontvoerd uit resort Ridsdel (68) was een van twee Canadezen, een Noor en een Filipijnse vrouw, die eerder te zien waren in een videoboodschap. Ze werden op 21 september ontvoerd uit een resort op het eiland Samal. 
Ook Nederlander gegijzeld Abu Sayyaf is een met al-Qaeda verbonden groep die bekend staat om zijn wreedheid. In november vorig jaar onthoofdde de groep een gijzelaar uit Maleisië op de dag dat de premier van dat land voor een internationale conferentie in Manilla aankwam. De groep heeft nog verscheidene andere gijzelaars in zijn macht, onder wie de Nederlander Ewold Horn, een Japanner, vier Maleisiërs en veertien opvarenden van een Indonesische sleepboot.
</post>
<signature>

</signature>
<external_links>

</external_links>
<country>NL</country>
<main_image>http://www.lindanieuws.nl/wp-content/uploads/2016/04/ANP-29218247-e1461608203577.jpg</main_image>
</document>
