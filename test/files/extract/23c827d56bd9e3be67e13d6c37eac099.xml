<?xml version="1.0" encoding="UTF-8"?>
<document>
<type>mainstream</type>
<forum>http://irna.ir/fa/rss.aspx?kind=87</forum>
<forum_title>www.irna.ir</forum_title>
<discussion_title>انتقاد عضو شوراي شهر اهواز به ورود علني شهرداري به موضوع انتخابات</discussion_title>
<language>persian</language>
<gmt_offset></gmt_offset>
<topic_url>http://www.irna.ir/fa/News/82049580/</topic_url>
<topic_text>
برای ارسال به چندین ایمیل از علامت , استفاده کنید Captcha: Cloob انتقاد عضو شوراي شهر اهواز به ورود علني شهرداري به موضوع انتخابات اهواز – ايرنا – عضو شوراي اسلامي شهر اهواز از ورود علني شهرداري اين شهر به موضوع انتخابات دور دوم انتقاد كرد و گفت: مداركي وجود دارد كه نشان مي دهد دو منطقه شهرداري اهواز به نفع يك نامزد وارد عرصه انتخابات مجلس شوراي اسلامي شده اند. به گزارش ايرنا آذر زمانپور دوشنبه در يكصد و بيست و هشتمين جلسه (مكرر) شوراي اسلامي شهر اهواز، با تذكر به شهردار اين كلانشهر، اظهار كرد: دو منطقه شهرداري اهواز به صورت علني به بحث انتخابات مجلس شوراي اسلامي ورود كرده و مدارك و مستنداتي در دست دارم كه نشان مي دهد پيمانكاران و عوامل اين منطقه به نفع نامزد خاصي بكارگرفته شده اند.وي با بيان اينكه شهرداري نبايد به مسائل سياسي ورود كند افزود: اين مدارك را در اختيار نهادهاي ذيربط قرار مي دهم.*توجيه هيات رئيسه براي غايبانناجي سواري عضو هيات رئيسه شوراي اسلامي شهر اهواز با اشاره به لغو برخي جلسات علني شوراي شهر به دليل غيبت اعضا از جمله جلسه هفته گذشته اظهار كرد: خواسته برخي اعضا از جمله رسانه ها، بررسي غيبت اعضاي شوراي شهر اهواز به صورت هفتگي و يا ماهانه است.وي افزود: بررسي غيبت اعضاي شوراي شهر در سال 94 نشان مي دهد كه هيچكدام از اعضا بيش از حد مجاز (شش جلسه )غيبت متوالي نداشته اند. سواري با بيان اينكه از سال 94 تا كنون چهار جلسه به دليل غيبت اعضا لغو شده است، گفت: با توجه به مراجعه شهروندان در روزهاي برگزاري جلسات علني از اعضا مي خواهيم كه به احترام مردم، از غيبت پرهيز كنند.وي از اعلام تعداد غيبت هاي اعضاي شوراي شهر خودداري كرد.رئيس شوراي اسلامي شهر اهواز نيز گفت: ليست غيبت ها به صورت محرمانه براي اعضا ارسال شده است.رامي علاسوند تاكيد كرد: مديريت شوراي شهر تا كنون اقناعي بوده و از اعضاي شورا استدعا داريم مقررات را رعايت كنند.*تصويب مصوبه ابطال شدهدر اين جلسه همچنين لايحه عوارض بر معاملات منقول و غيرمنقول شركت ها، سازمان ها، ادارات دولتي به تصويب رسيد.حسين حيدري عضو شوراي اسلامي شهر اهواز در اين باره گفت: در سال هاي گذشته چنين مصوبه اي در شهرداري بوده كه با شكايت يكي از شهروندان توسط ديوان عدالت اداري در آذر 93 ابطال شده است.وي افزود: در گذشته نرخ اين عوارض 10 درصد بوده كه در اين مصوبه كاهش يافته و به دو تا 10 درصد مي رسد.به گفته وي اين مصوبه هم در ميزان عوارض و هم در نوع وصول با مصوبه ابطال شده قبلي شورا، تفاوت دارد.*ناظران نامگذاري در اين جلسه همچنين تصميم گيري درباره لايحه شوراي نامگذاري مبني بر نامگذاري 135 مورد به جلسه آينده موكول شد.زيبا صالح پور عضو شوراي اسلامي شهر اهواز در اين باره گفت: نام هاي پيشنهادي همه مربوط به معابر و خيابان هاي بدون نام است.وي افزود: نام هاي پيشنهادي توسط شوراي نامگذاري بررسي و تجانس آن با محله ها سنجيده مي شود و بيشتر اسم هاي انتخابي نام شهدا، مشاهير و يا گلهاست.صالح پور اظهار كرد: با وجود نامگذاري بسياري از خيابان ها اما روند نصب تابلو توسط شهرداري هاي منطقه بسيار كند است.حجت الاسلام كاظم سواري عضو شوراي اسلامي شهر اهواز نيز دراين باره گفت: نام هايي كه براي خيابان ها انتخاب مي شود بايد با فرهنگ هر منطقه تناسب داشته باشد تا اصطكاكي كه در سال گذشته در منطقه كوي علوي بوجود آمد، تكرار نشود.وي خواستار نصب پلاك منازل توسط شهرداري اهواز شد.در اين نشست همچنين مصوب شد كميته نظارت براي تطبيق مصوبات شوراي نامگذاري با عملكرد شهرداري هاي مناطق تشكيل شود.*يك پارك ديگر تصرف شدتعدادي از ساكنان كوي بهزادشهر اهواز در منطقه سه نيز با حضور در جلسه علني شوراي شهر خواستار جلوگيري از تخريب تنها پارك محله اي خود شدند.جهانگيري يكي از ساكنان كوي بهزادشهر گفت: اين محل بيش از 15 سال است كه به عنوان پارك استفاده مي شود و داراي فضاي سبز، درخت و مبلمان و زمين بازي بچه ها است.وي با بيان اينكه اخيرا يك نفر مدعي مالكيت زمين اين پارك شده است افزود: اخيرا اين پارك توسط يك نفر ناشناس به آتش كشيده شده و ديروز نيز مقدار زيادي سنگ ريزي در پارك شده است.جهانگيري تاكيد كرد: خواسته اهالي منطقه حفظ اين پارك محلي توسط شهرداري و جلوگيري از تخريب آن است.هواشمي مالك اين پارك نيز توضيح داد: از سال 88 مالكيت اين پارك به من واگذار شده است.وي با بيان اينكه كاربري اين پارك تجاري است، افزود: به دليل درخواست اهالي منطقه با شهرداري وارد مذاكره شدم و قرار شد زمين معوض به من داده شود اما توافقنامه مدت 9 ماه است كه معطل مانده و امضا نشده است و اكنون شهرداري مدعي شده كه اين توافقنامه پنج صفحه اي مفقود شده است.هواشمي تاكيد كرد: طبق قانون مالك زمين پارك هستم و در صورت تعلل شهرداري مي توانم براي تخريب پارك و ساخت و ساز در اين زمين اقدام كنم.با اعتراض دو نفر از شهروندان حاضر در جلسه، به روند تخريب پارك هاي محله اي و زمين خواري در شهر، جلسه براي دقايقي متوقف شد.*يك موزه براي اهواز سيد مجيدصافي عضو هيات علمي دانشگاه آزاد اسلامي واحد اهواز نيز در اين جلسه خواستار راه اندازي موزه اهواز در سال جاري شد.وي افزود: با وجود سابقه تاريخي اهواز اما به دليل نبود موزه هيچ سندي نداريم كه تاريخ اين شهر را نشان دهد.به گفته وي هويت و فرهنگ بالاترين دارايي افراد است كه اگر نباشد بي فرهنگي و بي هويتي بر جامعه غالب مي شود به همين دليل است كه برخي ملت ها هويت دزدي يا هويت سازي مي كنند.بر اساس اين گزارش، يكصد و بيست و هشتمين جلسه (مكرر) با حضور 19 نفر از اعضاي شوراي اسلامي شهر اهواز تشكيل شد. ابتسام الباجي و هوشنگ شيرمردي غايبان اين نشست بودند.جلسه گذشته شورا به دليل غيبت 9 عضو و به حد نصاب نرسيدن تشكيل نشده بود.سيدمحمدجواد رضوي، هوشنگ شيرمردي و جانعلي خورشيدي ناطقان پيش از دستور كار بودند كه با غيبت شيرمردي و ممانعت دو ناطق ديگر، اين جلسه هيچ سخنران پيش از دستوركار نداشت.لايحه اصلاح و افزايش اسامي مشاغل و تعرفه شغل جديد، لايحه تكميل و ساخت مجموعه فرهنگي ورزشي غدير اهواز و طرح مجدد لايحه مناقصه احداث مسير 44 متري بلوار قدس نيز در اين جلسه به تصويب رسيدند.در اين جلسه همچنين تعدادي از اعضا درخواست حضور شهردار اهواز در جلسات آينده شورا را مطرح كردند.7151/6064
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.irna.ir/fa/News/82049580/</post_url>
<post_date>20160425</post_date>
<post_time>2323</post_time>
<username></username>
<post>
برای ارسال به چندین ایمیل از علامت , استفاده کنید Captcha: Cloob انتقاد عضو شوراي شهر اهواز به ورود علني شهرداري به موضوع انتخابات اهواز – ايرنا – عضو شوراي اسلامي شهر اهواز از ورود علني شهرداري اين شهر به موضوع انتخابات دور دوم انتقاد كرد و گفت: مداركي وجود دارد كه نشان مي دهد دو منطقه شهرداري اهواز به نفع يك نامزد وارد عرصه انتخابات مجلس شوراي اسلامي شده اند. به گزارش ايرنا آذر زمانپور دوشنبه در يكصد و بيست و هشتمين جلسه (مكرر) شوراي اسلامي شهر اهواز، با تذكر به شهردار اين كلانشهر، اظهار كرد: دو منطقه شهرداري اهواز به صورت علني به بحث انتخابات مجلس شوراي اسلامي ورود كرده و مدارك و مستنداتي در دست دارم كه نشان مي دهد پيمانكاران و عوامل اين منطقه به نفع نامزد خاصي بكارگرفته شده اند.وي با بيان اينكه شهرداري نبايد به مسائل سياسي ورود كند افزود: اين مدارك را در اختيار نهادهاي ذيربط قرار مي دهم.*توجيه هيات رئيسه براي غايبانناجي سواري عضو هيات رئيسه شوراي اسلامي شهر اهواز با اشاره به لغو برخي جلسات علني شوراي شهر به دليل غيبت اعضا از جمله جلسه هفته گذشته اظهار كرد: خواسته برخي اعضا از جمله رسانه ها، بررسي غيبت اعضاي شوراي شهر اهواز به صورت هفتگي و يا ماهانه است.وي افزود: بررسي غيبت اعضاي شوراي شهر در سال 94 نشان مي دهد كه هيچكدام از اعضا بيش از حد مجاز (شش جلسه )غيبت متوالي نداشته اند. سواري با بيان اينكه از سال 94 تا كنون چهار جلسه به دليل غيبت اعضا لغو شده است، گفت: با توجه به مراجعه شهروندان در روزهاي برگزاري جلسات علني از اعضا مي خواهيم كه به احترام مردم، از غيبت پرهيز كنند.وي از اعلام تعداد غيبت هاي اعضاي شوراي شهر خودداري كرد.رئيس شوراي اسلامي شهر اهواز نيز گفت: ليست غيبت ها به صورت محرمانه براي اعضا ارسال شده است.رامي علاسوند تاكيد كرد: مديريت شوراي شهر تا كنون اقناعي بوده و از اعضاي شورا استدعا داريم مقررات را رعايت كنند.*تصويب مصوبه ابطال شدهدر اين جلسه همچنين لايحه عوارض بر معاملات منقول و غيرمنقول شركت ها، سازمان ها، ادارات دولتي به تصويب رسيد.حسين حيدري عضو شوراي اسلامي شهر اهواز در اين باره گفت: در سال هاي گذشته چنين مصوبه اي در شهرداري بوده كه با شكايت يكي از شهروندان توسط ديوان عدالت اداري در آذر 93 ابطال شده است.وي افزود: در گذشته نرخ اين عوارض 10 درصد بوده كه در اين مصوبه كاهش يافته و به دو تا 10 درصد مي رسد.به گفته وي اين مصوبه هم در ميزان عوارض و هم در نوع وصول با مصوبه ابطال شده قبلي شورا، تفاوت دارد.*ناظران نامگذاري در اين جلسه همچنين تصميم گيري درباره لايحه شوراي نامگذاري مبني بر نامگذاري 135 مورد به جلسه آينده موكول شد.زيبا صالح پور عضو شوراي اسلامي شهر اهواز در اين باره گفت: نام هاي پيشنهادي همه مربوط به معابر و خيابان هاي بدون نام است.وي افزود: نام هاي پيشنهادي توسط شوراي نامگذاري بررسي و تجانس آن با محله ها سنجيده مي شود و بيشتر اسم هاي انتخابي نام شهدا، مشاهير و يا گلهاست.صالح پور اظهار كرد: با وجود نامگذاري بسياري از خيابان ها اما روند نصب تابلو توسط شهرداري هاي منطقه بسيار كند است.حجت الاسلام كاظم سواري عضو شوراي اسلامي شهر اهواز نيز دراين باره گفت: نام هايي كه براي خيابان ها انتخاب مي شود بايد با فرهنگ هر منطقه تناسب داشته باشد تا اصطكاكي كه در سال گذشته در منطقه كوي علوي بوجود آمد، تكرار نشود.وي خواستار نصب پلاك منازل توسط شهرداري اهواز شد.در اين نشست همچنين مصوب شد كميته نظارت براي تطبيق مصوبات شوراي نامگذاري با عملكرد شهرداري هاي مناطق تشكيل شود.*يك پارك ديگر تصرف شدتعدادي از ساكنان كوي بهزادشهر اهواز در منطقه سه نيز با حضور در جلسه علني شوراي شهر خواستار جلوگيري از تخريب تنها پارك محله اي خود شدند.جهانگيري يكي از ساكنان كوي بهزادشهر گفت: اين محل بيش از 15 سال است كه به عنوان پارك استفاده مي شود و داراي فضاي سبز، درخت و مبلمان و زمين بازي بچه ها است.وي با بيان اينكه اخيرا يك نفر مدعي مالكيت زمين اين پارك شده است افزود: اخيرا اين پارك توسط يك نفر ناشناس به آتش كشيده شده و ديروز نيز مقدار زيادي سنگ ريزي در پارك شده است.جهانگيري تاكيد كرد: خواسته اهالي منطقه حفظ اين پارك محلي توسط شهرداري و جلوگيري از تخريب آن است.هواشمي مالك اين پارك نيز توضيح داد: از سال 88 مالكيت اين پارك به من واگذار شده است.وي با بيان اينكه كاربري اين پارك تجاري است، افزود: به دليل درخواست اهالي منطقه با شهرداري وارد مذاكره شدم و قرار شد زمين معوض به من داده شود اما توافقنامه مدت 9 ماه است كه معطل مانده و امضا نشده است و اكنون شهرداري مدعي شده كه اين توافقنامه پنج صفحه اي مفقود شده است.هواشمي تاكيد كرد: طبق قانون مالك زمين پارك هستم و در صورت تعلل شهرداري مي توانم براي تخريب پارك و ساخت و ساز در اين زمين اقدام كنم.با اعتراض دو نفر از شهروندان حاضر در جلسه، به روند تخريب پارك هاي محله اي و زمين خواري در شهر، جلسه براي دقايقي متوقف شد.*يك موزه براي اهواز سيد مجيدصافي عضو هيات علمي دانشگاه آزاد اسلامي واحد اهواز نيز در اين جلسه خواستار راه اندازي موزه اهواز در سال جاري شد.وي افزود: با وجود سابقه تاريخي اهواز اما به دليل نبود موزه هيچ سندي نداريم كه تاريخ اين شهر را نشان دهد.به گفته وي هويت و فرهنگ بالاترين دارايي افراد است كه اگر نباشد بي فرهنگي و بي هويتي بر جامعه غالب مي شود به همين دليل است كه برخي ملت ها هويت دزدي يا هويت سازي مي كنند.بر اساس اين گزارش، يكصد و بيست و هشتمين جلسه (مكرر) با حضور 19 نفر از اعضاي شوراي اسلامي شهر اهواز تشكيل شد. ابتسام الباجي و هوشنگ شيرمردي غايبان اين نشست بودند.جلسه گذشته شورا به دليل غيبت 9 عضو و به حد نصاب نرسيدن تشكيل نشده بود.سيدمحمدجواد رضوي، هوشنگ شيرمردي و جانعلي خورشيدي ناطقان پيش از دستور كار بودند كه با غيبت شيرمردي و ممانعت دو ناطق ديگر، اين جلسه هيچ سخنران پيش از دستوركار نداشت.لايحه اصلاح و افزايش اسامي مشاغل و تعرفه شغل جديد، لايحه تكميل و ساخت مجموعه فرهنگي ورزشي غدير اهواز و طرح مجدد لايحه مناقصه احداث مسير 44 متري بلوار قدس نيز در اين جلسه به تصويب رسيدند.در اين جلسه همچنين تعدادي از اعضا درخواست حضور شهردار اهواز در جلسات آينده شورا را مطرح كردند.7151/6064
</post>
<signature>

</signature>
<external_links>

</external_links>
<country>CZ</country>
<main_image></main_image>
</document>
