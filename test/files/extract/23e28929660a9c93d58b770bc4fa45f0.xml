<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Rakastatko häntä todella? 10 kysymystä, jotka kannattaa kysyä - Suhteet - Voice.fi</discussion_title>
<language>finnish</language>
<gmt_offset></gmt_offset>
<topic_url>http://www.voice.fi/daami/suhteet/rakastatko-hanta-todella-10-kysymysta-jotka-kannattaa-kysya-103406</topic_url>
<topic_text>
Rakastatko häntä todella? 10 kysymystä, jotka kannattaa kysyä 25.04.2016 21:45 - Pauliina Jokinen Välillä arki saattaa viedä mennessään. Juuri silloin on oikea aika pysähtyä hetkeksi ja tiedustella, mitä puolisolle kuuluu. 
Parisuhteissa kommunikoinnilla on valtava merkitys. Kukapa meistä ei joskus olisi ollut tilanteessa, jossa väärin tulkittu viesti on johtanut massiiviseen riitaan tai äänenpaino on aiheuttanut hermostumisen? 
Merkityksellinen kommunikointi lisää brittitutkimuksen mukaan pariskuntien onnellisuutta ja tyytyväisyyttä. Mitä sitten on &quot;merkityksellinen kommunikointi&quot; ja miten ihmeessä sitä toteutetaan? 
Yksinkertaisimmillaan sen välittämistä ja kuuntelemista. Mitäpä jos aloittaisit kysymällä kumppaniltasi muutaman yksinkertaisen kysymyksen? Mitä sinulle kuuluu tänään? 
Sen sijaan, että tiedustelisit, mitä hän on päivän aikana tehnyt, voitkin kysyä, mitä hänelle on tänään kuulunut. Katso häntä suoraan silmiin, jotta kumppanisi ymmärtää sinun olevan aidosti kiinnostunut asiasta. Voisinko tehdä jotakin auttaakseni sinua? 
Tiedät, että hänellä on kiire tai stressaava vaihe töissä. Kumppanisi saattaa olla turhautunut ja se voi näkyä kotonakin. Jos hän vastaa kysymykseesi myöntävästi, ole valmis auttamaan häntä - toivoisithan sinäkin hänen apuaan vaikeassa tilanteessa. Mikä on sinulle tärkeää? 
Kun puolisosi tekee päätöksiä, voit auttaa häntä kysymällä oikeita kysymyksiä. Se, mikä on hänelle tärkeää, määrittää pitkälti suunnan, johon hänen kannattaa lähetä. Se, että voit auttaa puolisoasi vaikeissa tilanteissa, lähentää teitä entisestään. Mitä haluaisit tehdä? 
Meillä kaikilla on oma tahtomme, eikä se aina osu yksiin puolisomme halujen kanssa. Toisinaan olisikin mukavaa sanella, mitä teette yhdessä tai miten aikanne kuluu. Opit kuitenkin paljon kumppanistasi, kun et jyrää hänen mielipiteitään vaan tiedustelet, mitä hän haluaa. Kyseessä voi olla niinkin pieni asia, kuin ravintolan valitseminen treffeillä tai elokuvan päättäminen Netflixiä selaillessa. Miten voin rohkaista sinua? 
Läheisiltämme saama tuki voi olla tärkeää, jotta uskaltaisimme edetä elämässämme tai aloittaa jotakin uuttaa. Mikään ei ole innostavampaa, kuin ihminen, joka osaa kannustaa ja löytää parhaat puolesi. Myös puolisosi varmasti nauttii, kun tiedät, miten hänestä saa parhaan potentiaalin esille. Mitä tavoitteita haluaisit asettaa itsellesi? Entäpä meille? 
Joidenkin kysymysten kysyminen voi olla vaikeaa tai jopa pelottavaa, mutta juuri ne ovat tärkeimpiä. Jotta tiedät, mistä puolisosi haaveilee tai ajattelee suhteenne olevan menossa, on sinun uskallettava kysyä niistä suoraan. Voit kysyä tämän kysymyksen vaikka kuukausittain - muutosten tai etenemisen ei tarvitse olla valtaisaa, mutta näin tiedätte etenevänne samaa polkua. Pidätkö suunnasta, johon suhteemme on etenemässä? 
Jotta suhde pysyy tyydyttävänä ja merkityksellisenä, on sen oltava molemmille mieluisa. Kuin homaamatta, suhde saattaa lähteä sivuraiteille. Silloin helpoin tapa päästä asiasta yli, on istua alas ja keskustella. Mikä on suurin pelkosi? 
On tärkeää, että voitte luottaa toisiinne ja uskoa myös pelkonne toisillenne. Kerro myös hänelle, mikä sinua pelottaa. Mikä saa sinut onnelliseksi? 
Olipa kyseessä sitten illallinen kanssasi tai futistreenit poikien kanssa, on kyseessä tärkeä asia. Varsinkin silloin, kun kaikki tuntuu menevän päin mäntyä, on hienoa, että voit piristää puolisosi päivää. Mitä haluat yhteiseltä elämältämme? 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.voice.fi/daami/suhteet/rakastatko-hanta-todella-10-kysymysta-jotka-kannattaa-kysya-103406</post_url>
<post_date>20160425</post_date>
<post_time></post_time>
<username>- Pauliina Jokinen</username>
<post>
Rakastatko häntä todella? 10 kysymystä, jotka kannattaa kysyä 25.04.2016 21:45 - Pauliina Jokinen Välillä arki saattaa viedä mennessään. Juuri silloin on oikea aika pysähtyä hetkeksi ja tiedustella, mitä puolisolle kuuluu. 
Parisuhteissa kommunikoinnilla on valtava merkitys. Kukapa meistä ei joskus olisi ollut tilanteessa, jossa väärin tulkittu viesti on johtanut massiiviseen riitaan tai äänenpaino on aiheuttanut hermostumisen? 
Merkityksellinen kommunikointi lisää brittitutkimuksen mukaan pariskuntien onnellisuutta ja tyytyväisyyttä. Mitä sitten on &quot;merkityksellinen kommunikointi&quot; ja miten ihmeessä sitä toteutetaan? 
Yksinkertaisimmillaan sen välittämistä ja kuuntelemista. Mitäpä jos aloittaisit kysymällä kumppaniltasi muutaman yksinkertaisen kysymyksen? Mitä sinulle kuuluu tänään? 
Sen sijaan, että tiedustelisit, mitä hän on päivän aikana tehnyt, voitkin kysyä, mitä hänelle on tänään kuulunut. Katso häntä suoraan silmiin, jotta kumppanisi ymmärtää sinun olevan aidosti kiinnostunut asiasta. Voisinko tehdä jotakin auttaakseni sinua? 
Tiedät, että hänellä on kiire tai stressaava vaihe töissä. Kumppanisi saattaa olla turhautunut ja se voi näkyä kotonakin. Jos hän vastaa kysymykseesi myöntävästi, ole valmis auttamaan häntä - toivoisithan sinäkin hänen apuaan vaikeassa tilanteessa. Mikä on sinulle tärkeää? 
Kun puolisosi tekee päätöksiä, voit auttaa häntä kysymällä oikeita kysymyksiä. Se, mikä on hänelle tärkeää, määrittää pitkälti suunnan, johon hänen kannattaa lähetä. Se, että voit auttaa puolisoasi vaikeissa tilanteissa, lähentää teitä entisestään. Mitä haluaisit tehdä? 
Meillä kaikilla on oma tahtomme, eikä se aina osu yksiin puolisomme halujen kanssa. Toisinaan olisikin mukavaa sanella, mitä teette yhdessä tai miten aikanne kuluu. Opit kuitenkin paljon kumppanistasi, kun et jyrää hänen mielipiteitään vaan tiedustelet, mitä hän haluaa. Kyseessä voi olla niinkin pieni asia, kuin ravintolan valitseminen treffeillä tai elokuvan päättäminen Netflixiä selaillessa. Miten voin rohkaista sinua? 
Läheisiltämme saama tuki voi olla tärkeää, jotta uskaltaisimme edetä elämässämme tai aloittaa jotakin uuttaa. Mikään ei ole innostavampaa, kuin ihminen, joka osaa kannustaa ja löytää parhaat puolesi. Myös puolisosi varmasti nauttii, kun tiedät, miten hänestä saa parhaan potentiaalin esille. Mitä tavoitteita haluaisit asettaa itsellesi? Entäpä meille? 
Joidenkin kysymysten kysyminen voi olla vaikeaa tai jopa pelottavaa, mutta juuri ne ovat tärkeimpiä. Jotta tiedät, mistä puolisosi haaveilee tai ajattelee suhteenne olevan menossa, on sinun uskallettava kysyä niistä suoraan. Voit kysyä tämän kysymyksen vaikka kuukausittain - muutosten tai etenemisen ei tarvitse olla valtaisaa, mutta näin tiedätte etenevänne samaa polkua. Pidätkö suunnasta, johon suhteemme on etenemässä? 
Jotta suhde pysyy tyydyttävänä ja merkityksellisenä, on sen oltava molemmille mieluisa. Kuin homaamatta, suhde saattaa lähteä sivuraiteille. Silloin helpoin tapa päästä asiasta yli, on istua alas ja keskustella. Mikä on suurin pelkosi? 
On tärkeää, että voitte luottaa toisiinne ja uskoa myös pelkonne toisillenne. Kerro myös hänelle, mikä sinua pelottaa. Mikä saa sinut onnelliseksi? 
Olipa kyseessä sitten illallinen kanssasi tai futistreenit poikien kanssa, on kyseessä tärkeä asia. Varsinkin silloin, kun kaikki tuntuu menevän päin mäntyä, on hienoa, että voit piristää puolisosi päivää. Mitä haluat yhteiseltä elämältämme? 
</post>
<signature>

</signature>
<external_links>

</external_links>
<country>FI</country>
<main_image>http://www.voice.fi/files/media/image/2016_13_04_570df110ab2d1.jpg/1000</main_image>
</document>
