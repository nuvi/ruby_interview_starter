<?xml version="1.0" encoding="UTF-8"?>
<document>
<type>mainstream</type>
<forum>http://www.ziaresireviste.ro/index.php?page=agentii_turism</forum>
<forum_title>Agentii Turism, cazare, Paste Craciun Revelion </forum_title>
<discussion_title>Corpul neînsufleţit al cântăreţului Prince a fost incinerat în cadrul unei ceremonii private</discussion_title>
<language>romanian</language>
<gmt_offset></gmt_offset>
<topic_url>http://www.ziaresireviste.ro/index.php?page=revista_presei&amp;details=on&amp;id=141856</topic_url>
<topic_text>
Corpul neînsufleţit al cântăreţului american Prince a fost incinerat sâmbătă în cursul unei ceremonii private, urmând să fie organizată o ceremonie publică pentru ca admiratorii să-i poată aduce un ultim omagiu muzicianului american, a anunţat purtătoarea de cuvânt Anna Meacham, relatează AFP.
&apos;Timp de câteva ore, a avut loc o frumoasă ceremonie privată în memoria lui Prince, în prezenţa unui grup restrâns de persoane care l-au iubit cel mai mult: familia, prieteni și muzicieni&apos;, a declarat, într-un comunicat, Anna Meacham. &apos;Corpul lui Prince a fost incinerat&apos; și locul unde va fi depusă cenușa &apos;va rămâne privat&apos;, a precizat ea.
Cauzele decesului lui Prince, la 57 de ani, rămân necunoscute fiindcă poliţia nu a găsit semne de sinucidere și nici de traumatisme. Cântăreţul american, decedat joi la 57 de ani în apropiere de Minneapolis (Minnesota, nord), a fost găsit în stare de inconștienţă într-un lift al studiourilor de înregistrare situate în reședinţa sa, scrie Agerpres.ro
Omagiile nu au încetat să curgă vineri, președintele Obama, aflat în vizită oficială la Londra, reafirmându-și tristeţea la dispariţia &quot;marelui interpret&quot;.
Șeful aministraţiei americane, care l-a invitat pe Prince să cânte la Casa Albă, a mărturisit că a ascultat două piese ale lui, &quot;Delirious&quot; și &quot;Purple Rain&quot;, înaintea întâlnirii cu premierul David Cameron. Reţelele AMC și Carmike Cinemas au anunţat vineri seară că vor organiza proiecţii cu &quot;Purple Rain&quot; de sâmbătă până joia viitoare în peste 150 de săli de cinema din Statele Unite.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.ziaresireviste.ro/index.php?page=revista_presei&amp;details=on&amp;id=141856</post_url>
<post_date>20160425</post_date>
<post_time></post_time>
<username>Agerpres.ro</username>
<post>
Corpul neînsufleţit al cântăreţului american Prince a fost incinerat sâmbătă în cursul unei ceremonii private, urmând să fie organizată o ceremonie publică pentru ca admiratorii să-i poată aduce un ultim omagiu muzicianului american, a anunţat purtătoarea de cuvânt Anna Meacham, relatează AFP.
&apos;Timp de câteva ore, a avut loc o frumoasă ceremonie privată în memoria lui Prince, în prezenţa unui grup restrâns de persoane care l-au iubit cel mai mult: familia, prieteni și muzicieni&apos;, a declarat, într-un comunicat, Anna Meacham. &apos;Corpul lui Prince a fost incinerat&apos; și locul unde va fi depusă cenușa &apos;va rămâne privat&apos;, a precizat ea.
Cauzele decesului lui Prince, la 57 de ani, rămân necunoscute fiindcă poliţia nu a găsit semne de sinucidere și nici de traumatisme. Cântăreţul american, decedat joi la 57 de ani în apropiere de Minneapolis (Minnesota, nord), a fost găsit în stare de inconștienţă într-un lift al studiourilor de înregistrare situate în reședinţa sa, scrie Agerpres.ro
Omagiile nu au încetat să curgă vineri, președintele Obama, aflat în vizită oficială la Londra, reafirmându-și tristeţea la dispariţia &quot;marelui interpret&quot;.
Șeful aministraţiei americane, care l-a invitat pe Prince să cânte la Casa Albă, a mărturisit că a ascultat două piese ale lui, &quot;Delirious&quot; și &quot;Purple Rain&quot;, înaintea întâlnirii cu premierul David Cameron. Reţelele AMC și Carmike Cinemas au anunţat vineri seară că vor organiza proiecţii cu &quot;Purple Rain&quot; de sâmbătă până joia viitoare în peste 150 de săli de cinema din Statele Unite.
</post>
<signature>

</signature>
<external_links>
<external_link>http://www.agerpres.ro/cultura/2016/04/24/corpul-neinsufletit-al-cantaretului-prince-a-fost-incinerat-in-cadrul-unei-ceremonii-private-04-09-18</external_link>
</external_links>
<country>RO</country>
<main_image>http://www.ziaresireviste.ro/images/upload/articol/107023prince-1.jpg</main_image>
</document>
