<?xml version="1.0" encoding="UTF-8"?>
<document>
<type>mainstream</type>
<forum>http://www.istanbultimes.com.tr/rss.php</forum>
<forum_title>İstanbul Times - Anında Haberin Merkezi</forum_title>
<discussion_title>Yenilenen beylik pazari açıldı</discussion_title>
<language>turkish</language>
<gmt_offset></gmt_offset>
<topic_url>http://www.istanbultimes.com.tr/guncel/yenilenen-beylik-pazari-acildi-h35214.html</topic_url>
<topic_text>
Yenilenen beylik pazari açıldı 25 Nisan 2016 Pazartesi 14:26 Beylikdüzü Adnan Kahveci Mahallesi’nde haftanın iki günü binlerce misafiri ağırlayan “Beylik Pazarı” yeni ve modern görüntüsüne kavuştu. Pazarın resmi açılışını Belediye Başkanı Ekrem İmamoğlu ve Beylikdüzü sakinleri yaptı. Otoparktan tuvaletlere, duraktan asansöre kadar titiz bir çalışmayla revize edilen pazarın açılışı öncesi Başkan İmamoğlu, pazar esnafıyla kahvaltı da yaptı. Ayrıca, pazar alanına kurulan İstanbul Umum Pazarcılar Esnaf Odası’nın noktasıyla, esnaflar Bakırköy’deki merkeze uğramadan online olarak işlemlerini gerçekleştirebilecekler. Eski ikameti Barış Mahallesi olan ve 2015 yılında yoğun kar yağışı nedeniyle çöken Beylik Pazarı’nın, Adnan Kahveci Mahallesi’ndeki yeni yerine taşınmasıyla birlikte fonksiyonu genişletilen kapalı pazar alanı, Beylikdüzü Belediyesi tarafından baştan aşağı yenilendi. Haftanın 2 günü binlerce vatandaşı ağırlayan Beylik Pazarı’nın resmi açılışını Beylikdüzü Belediye Başkanı Ekrem İmamoğlu, başkan yardımcıları, birim müdürleri ve belediye meclis üyeleri, İstanbul Pazarcılar Odası Başkanı Mesut Şengül ve Beylikdüzü sakinleri gerçekleştirdi. Açılış öncesi pazar esnafı ile kahvaltıda buluşan Başkan İmamoğlu, “Pazar alanını düzenlerken öncelikle esnaf ve bir vatandaş olarak düşündük, ona göre tasarladık. Gelinen noktada birçok eksiği giderdik. Öncelikle bu alanın müteahhitlerine olan yaklaşık 20 milyon lira borcu ödedik.” dedi. Ayrıca, pazar esnafının bağlı olduğu İstanbul Umum Pazarcılar Esnaf Odası’nın Beylik Pazarı alanına şubesi de açıldı. Esnaf Bakırköy’deki merkeze gitmeye gerek duymadan tüm işlemlerini Beylikdüzü’ndeki bu merkezden halledebilecek. Beylikdüzü’ne Antika Pazarı Adnan Kahveci Mahallesi’nde bulunan Beylikdüzü Belediyesi iştiraklerinden BEYAŞ A.Ş. işletmesindeki pazar alanı Çarşamba ve Pazar günleri haricinde, Cumartesi günleri de organik pazarla hizmet veriyor. İlerleyen zamanlarda Pazar alanını her ihtiyaca yönelik şekillendirmeyi planlayan Beylikdüzü Belediye Başkanı Ekrem İmamoğlu, bir antika pazarı kurmak yönünde planları olduğunu ve bu proje üzerine çalışıldığını söyledi. İmamoğlu açılışın ardından pazarı ziyarete gelen halkı ve pazar esnafının taleplerini dinledi. Yenilenen pazarı gezerken alışveriş yapmayı da ihmal etmedi. Pazarda Vatandaşa Konforlu Hizmet S irkülasyonu çok olan pazar alanına yerleştirilen 128 kamera ile 7 gün 24 saat esnaf ve vatandaşların güvenliği kontrol altında tutuluyor. Alanda yöre evleri, servis bekleme durağı oluşturuldu, tuvaletlere ulaşımı kolaylaştırmak için asansör konuldu. Ayrıca tedbir amaçlı atıl kalan noktalar kapatılırken, tuvaletler, merdivenler ve korkuluklar da yenilendi. Gün boyunca temizliği sağlanan pazar alanında engelli tuvaletleri, bebek bakım odası ve mescit mevcut. Pazarda 350 adet açık, 650 adet kapalı olmak üzere toplamda 1000 araçlık otopark vatandaşın kullanımına sunulmuş durumda. Tüm yönleriyle yenilenen pazar alanı özel günlerde de kullanılmaya devam edecek.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.istanbultimes.com.tr/guncel/yenilenen-beylik-pazari-acildi-h35214.html</post_url>
<post_date>20160425</post_date>
<post_time>1226</post_time>
<username></username>
<post>
Yenilenen beylik pazari açıldı 25 Nisan 2016 Pazartesi 14:26 Beylikdüzü Adnan Kahveci Mahallesi’nde haftanın iki günü binlerce misafiri ağırlayan “Beylik Pazarı” yeni ve modern görüntüsüne kavuştu. Pazarın resmi açılışını Belediye Başkanı Ekrem İmamoğlu ve Beylikdüzü sakinleri yaptı. Otoparktan tuvaletlere, duraktan asansöre kadar titiz bir çalışmayla revize edilen pazarın açılışı öncesi Başkan İmamoğlu, pazar esnafıyla kahvaltı da yaptı. Ayrıca, pazar alanına kurulan İstanbul Umum Pazarcılar Esnaf Odası’nın noktasıyla, esnaflar Bakırköy’deki merkeze uğramadan online olarak işlemlerini gerçekleştirebilecekler. Eski ikameti Barış Mahallesi olan ve 2015 yılında yoğun kar yağışı nedeniyle çöken Beylik Pazarı’nın, Adnan Kahveci Mahallesi’ndeki yeni yerine taşınmasıyla birlikte fonksiyonu genişletilen kapalı pazar alanı, Beylikdüzü Belediyesi tarafından baştan aşağı yenilendi. Haftanın 2 günü binlerce vatandaşı ağırlayan Beylik Pazarı’nın resmi açılışını Beylikdüzü Belediye Başkanı Ekrem İmamoğlu, başkan yardımcıları, birim müdürleri ve belediye meclis üyeleri, İstanbul Pazarcılar Odası Başkanı Mesut Şengül ve Beylikdüzü sakinleri gerçekleştirdi. Açılış öncesi pazar esnafı ile kahvaltıda buluşan Başkan İmamoğlu, “Pazar alanını düzenlerken öncelikle esnaf ve bir vatandaş olarak düşündük, ona göre tasarladık. Gelinen noktada birçok eksiği giderdik. Öncelikle bu alanın müteahhitlerine olan yaklaşık 20 milyon lira borcu ödedik.” dedi. Ayrıca, pazar esnafının bağlı olduğu İstanbul Umum Pazarcılar Esnaf Odası’nın Beylik Pazarı alanına şubesi de açıldı. Esnaf Bakırköy’deki merkeze gitmeye gerek duymadan tüm işlemlerini Beylikdüzü’ndeki bu merkezden halledebilecek. Beylikdüzü’ne Antika Pazarı Adnan Kahveci Mahallesi’nde bulunan Beylikdüzü Belediyesi iştiraklerinden BEYAŞ A.Ş. işletmesindeki pazar alanı Çarşamba ve Pazar günleri haricinde, Cumartesi günleri de organik pazarla hizmet veriyor. İlerleyen zamanlarda Pazar alanını her ihtiyaca yönelik şekillendirmeyi planlayan Beylikdüzü Belediye Başkanı Ekrem İmamoğlu, bir antika pazarı kurmak yönünde planları olduğunu ve bu proje üzerine çalışıldığını söyledi. İmamoğlu açılışın ardından pazarı ziyarete gelen halkı ve pazar esnafının taleplerini dinledi. Yenilenen pazarı gezerken alışveriş yapmayı da ihmal etmedi. Pazarda Vatandaşa Konforlu Hizmet S irkülasyonu çok olan pazar alanına yerleştirilen 128 kamera ile 7 gün 24 saat esnaf ve vatandaşların güvenliği kontrol altında tutuluyor. Alanda yöre evleri, servis bekleme durağı oluşturuldu, tuvaletlere ulaşımı kolaylaştırmak için asansör konuldu. Ayrıca tedbir amaçlı atıl kalan noktalar kapatılırken, tuvaletler, merdivenler ve korkuluklar da yenilendi. Gün boyunca temizliği sağlanan pazar alanında engelli tuvaletleri, bebek bakım odası ve mescit mevcut. Pazarda 350 adet açık, 650 adet kapalı olmak üzere toplamda 1000 araçlık otopark vatandaşın kullanımına sunulmuş durumda. Tüm yönleriyle yenilenen pazar alanı özel günlerde de kullanılmaya devam edecek.
</post>
<signature>

</signature>
<external_links>

</external_links>
<country>TR</country>
<main_image>http://www.istanbultimes.com.tr/images/haberler/yenilenen_beylik_pazari_acildi_h35214_c09c8.jpg</main_image>
</document>
