<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=262&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>स्वच्छतागृहयुक्त प्रभाग करण्याचा स्मार्ट संकल्प</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=4827089579359074571&amp;SectionId=12&amp;SectionName=पश्चिम महाराष्ट्र&amp;NewsDate=20160211&amp;Provider=- सकाळ वृत्तसेवा&amp;NewsTitle=स्वच्छतागृहयुक्त प्रभाग करण्याचा स्मार्ट संकल्प</topic_url>
<topic_text>
सोलापूर - प्रभागातील प्रत्येक घरांत वैयक्तिक स्वच्छतागृह असावे, ते शक्‍य नसल्यास सार्वजनिक व्यवस्थेद्वारे ही व्यवस्था करण्याचे काम बहुजन समाज पक्षाचे नगरसेवक आनंद चंदनशिवे यांनी सुरू केले आहे. त्यामुळे या परिसरातील \&quot;लोटाबहाद्दरां‘ची सोय होणार आहे.
वीरकर गणेश मंदिर परिसरातील 40 ते 45 घरांमध्ये स्वच्छतागृह नाही. येथील नागरिक आयुर्वेद महाविद्यालयाकडे जाणाऱ्या रस्त्यावरच प्रातर्विधीला बसत. त्यामुळे महाविद्यालयास जाणारे विद्यार्थी, विशेषतः विद्यार्थिनींनाही त्याचा त्रास होत होता. \&quot;लोटाबहाद्दर‘ रस्त्यावरच बसत असल्याने विद्यार्थिनी संकोचून मार्ग बदलत. महाविद्यालयात जाण्यासाठी त्यांना सम्राट चौकातून वळसा घालून जावे लागते. या मार्गावरून ये-जा करणाऱ्या नागरिकांनाही त्रास सोसावा लागत होता. स्वच्छतागृहामुळे परिसरातील सुमारे 400 जणांची व्यवस्था होणार आहे. स्वच्छतागृहासाठी स्वतंत्र इलेक्‍ट्रिक बोअरची व्यवस्था, स्वतंत्र टाकीही बसविण्यात येणार आहे. सहाही स्वच्छतागृहांत पाण्यासाठी स्वतंत्र नळ असेल. त्यामुळे स्वच्छतागृह नेहमीच स्वच्छ राहण्यास मदत होईल.
स्वच्छतागृहाची व्यवस्था नसल्याने नाइलाजाने उघड्यावर जावे लागत होते. आता ही समस्या मिटणार आहे. - संजय कांबळे, स्थानिक रहिवासी
महिलांची फारच कुचंबणा होते. पहाटे किंवा दिवस मावळल्यावर विधीला जावे लागत होते. आता ही वेळ येणार नाही. - अनिता शिंदे, स्थानिक रहिवासी
केवळ मोठेच नव्हे तर लहान मुलांसाठीही स्वच्छतागृहाचा वापर करू. त्यामुळे परिसरात दुर्गंधी होणार नाही. - सुनीता शिंदे, स्थानिक रहिवासी
अतिशय चांगली सुविधा. महिला स्वच्छतागृहाचा प्रश्‍न कायमचा मिटणार आहे. - मंगल कांबळे, स्थानिक रहिवासी
अनेक वर्षांची मागणी पूर्ण झाली. स्वच्छतागृहाचा परिसर बंदिस्त करावा, ही एक मागणी आहे. -रमेश पाटोळे, स्थानिक रहिवासी
येथील घरे लहान आहेत. वैयक्तिक स्वच्छतागृहासाठी जागा उपलब्ध होण्याची शक्‍यता कमी होती. त्यामुळे सार्वजनिक स्वच्छतागृहाच्या माध्यमातून समस्या सोडविण्याचा प्रयत्न केला. - आनंद चंदनशिवे, नगरसेवक बहुजन समाज पक्ष, प्रभाग 8 (ब)
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=4827089579359074571&amp;SectionId=12&amp;SectionName=पश्चिम महाराष्ट्र&amp;NewsDate=20160211&amp;Provider=- सकाळ वृत्तसेवा&amp;NewsTitle=स्वच्छतागृहयुक्त प्रभाग करण्याचा स्मार्ट संकल्प</post_url>
<post_date>20160211</post_date>
<post_time></post_time>
<username>- - सकाळ वृत्तसेवा</username>
<post>
सोलापूर - प्रभागातील प्रत्येक घरांत वैयक्तिक स्वच्छतागृह असावे, ते शक्‍य नसल्यास सार्वजनिक व्यवस्थेद्वारे ही व्यवस्था करण्याचे काम बहुजन समाज पक्षाचे नगरसेवक आनंद चंदनशिवे यांनी सुरू केले आहे. त्यामुळे या परिसरातील \&quot;लोटाबहाद्दरां‘ची सोय होणार आहे.
वीरकर गणेश मंदिर परिसरातील 40 ते 45 घरांमध्ये स्वच्छतागृह नाही. येथील नागरिक आयुर्वेद महाविद्यालयाकडे जाणाऱ्या रस्त्यावरच प्रातर्विधीला बसत. त्यामुळे महाविद्यालयास जाणारे विद्यार्थी, विशेषतः विद्यार्थिनींनाही त्याचा त्रास होत होता. \&quot;लोटाबहाद्दर‘ रस्त्यावरच बसत असल्याने विद्यार्थिनी संकोचून मार्ग बदलत. महाविद्यालयात जाण्यासाठी त्यांना सम्राट चौकातून वळसा घालून जावे लागते. या मार्गावरून ये-जा करणाऱ्या नागरिकांनाही त्रास सोसावा लागत होता. स्वच्छतागृहामुळे परिसरातील सुमारे 400 जणांची व्यवस्था होणार आहे. स्वच्छतागृहासाठी स्वतंत्र इलेक्‍ट्रिक बोअरची व्यवस्था, स्वतंत्र टाकीही बसविण्यात येणार आहे. सहाही स्वच्छतागृहांत पाण्यासाठी स्वतंत्र नळ असेल. त्यामुळे स्वच्छतागृह नेहमीच स्वच्छ राहण्यास मदत होईल.
स्वच्छतागृहाची व्यवस्था नसल्याने नाइलाजाने उघड्यावर जावे लागत होते. आता ही समस्या मिटणार आहे. - संजय कांबळे, स्थानिक रहिवासी
महिलांची फारच कुचंबणा होते. पहाटे किंवा दिवस मावळल्यावर विधीला जावे लागत होते. आता ही वेळ येणार नाही. - अनिता शिंदे, स्थानिक रहिवासी
केवळ मोठेच नव्हे तर लहान मुलांसाठीही स्वच्छतागृहाचा वापर करू. त्यामुळे परिसरात दुर्गंधी होणार नाही. - सुनीता शिंदे, स्थानिक रहिवासी
अतिशय चांगली सुविधा. महिला स्वच्छतागृहाचा प्रश्‍न कायमचा मिटणार आहे. - मंगल कांबळे, स्थानिक रहिवासी
अनेक वर्षांची मागणी पूर्ण झाली. स्वच्छतागृहाचा परिसर बंदिस्त करावा, ही एक मागणी आहे. -रमेश पाटोळे, स्थानिक रहिवासी
येथील घरे लहान आहेत. वैयक्तिक स्वच्छतागृहासाठी जागा उपलब्ध होण्याची शक्‍यता कमी होती. त्यामुळे सार्वजनिक स्वच्छतागृहाच्या माध्यमातून समस्या सोडविण्याचा प्रयत्न केला. - आनंद चंदनशिवे, नगरसेवक बहुजन समाज पक्ष, प्रभाग 8 (ब)
</post>
<signature>

</signature>
<external_links>

</external_links>
<country>US</country>
<main_image></main_image>
</document>
