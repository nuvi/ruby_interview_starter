<?xml version="1.0" encoding="UTF-8"?>
<document>
<type>mainstream</type>
<forum>http://www.utusan.com.my/berita/politik</forum>
<forum_title>Politik - Utusan Online</forum_title>
<discussion_title>Pembangkang lemah, tiada persefahaman – Adenan - Politik</discussion_title>
<language>malay</language>
<gmt_offset></gmt_offset>
<topic_url>http://www.utusan.com.my/berita/politik/pembangkang-lemah-tiada-persefahaman-8211-adenan-1.291138</topic_url>
<topic_text>
Ketua Menteri, Tan Sri Adenan Satem berkata, beliau boleh ‘membaca’ bahawa peluang pembangkang untuk memenangi PRN-11 amat rendah berdasarkan situasi yang berlaku melibatkan parti-parti komponennya.
“Hari penamaan calon hari ini menunjukkan petanda baik apabila kesemua 82 calon kami diiktiraf layak bertanding oleh Suruhanjaya Pilihan Raya (SPR) dan difahamkan dua kawasan Barisan Nasional diumumkan menang tanpa bertanding iaitu di Bukit Sari (Datuk Amar Awang Tengah Ali Hasan) dan Bukit Kota (Dr. Abdul Rahman Ismail).
“Saya fikir (punca kelemahan pembangkang) tidak persefahaman pendapat apabila DAP menentang PKR atau mereka meletak calon Bebas untuk menentang antara satu sama lain.
“Saya boleh membaca bahawa peluang pembangkang (menang) sangat rendah berdasarkan rekod mereka,” katanya dalam sidang akhbar di sini hari ini.
Yang turut hadir Perdana Menteri, Datuk Seri Najib Tun Razak; Menteri Sumber Asli dan Alam Sekitar, Datuk Seri. Dr. Wan Junaidi Tuanku Jaafar; Ketua Wanita BN, Datuk Seri Shahrizat Abdul Jalil dan Timbalan Ketua Menteri Sabah, Tan Sri Joseph Pairin Kitingan.
Terdahulu, Adenan yang juga Pengerusi BN negeri menunaikan solat hajat bersama Najib, beberapa pemimpin BN lain dan kira-kira 5,000 penyokong di Masjid Daerah Lundu sebelum diarak ke pusat penamaan calon di Dewan Masyarakat Lundu di sini.
Beliau adalah penyandang kerusi N3. Dewan Undangan Negeri (DUN) Tanjong Datu dan disahkan bakal bersaing dengan calon PKR, Jazolki pli Numen, 51, bagi merebut semula kerusi tersebut pada PRN-11.
Pengumuman itu dibuat oleh Pegawai Pengurus Pilihan Raya N3. Tanjong Datu, Hamsein Atar selepas proses penamaan calon tamat pada pukul 10.15 pagi ini.
Adenan menyerahkan borang penamaan calon pada pukul 9.25 pagi, manakala Jazolkipli merupakan seorang usahawan, berbuat demikian pukul 9.07 pagi.
Dalam pada itu Adenan memberitahu, beliau mempunyai pelan besar untuk dilaksanakan di kawasan Tanjung Datu pada masa depan.
“Sebab itu, saya kata tempoh dua tahun (sebagai Ketua Menteri) tidak cukup, kami (kerajaan) ada rancangan untuk pembangunan di bandar dan luar bandar. Pelan keseluruhan untuk Lundu dan Sematan bermula dengan projek tebingan Lundu serta Sematan,” katanya.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.utusan.com.my/berita/politik/pembangkang-lemah-tiada-persefahaman-8211-adenan-1.291138</post_url>
<post_date>20160426</post_date>
<post_time>0105</post_time>
<username>utusan.com.my</username>
<post>
Ketua Menteri, Tan Sri Adenan Satem berkata, beliau boleh ‘membaca’ bahawa peluang pembangkang untuk memenangi PRN-11 amat rendah berdasarkan situasi yang berlaku melibatkan parti-parti komponennya.
“Hari penamaan calon hari ini menunjukkan petanda baik apabila kesemua 82 calon kami diiktiraf layak bertanding oleh Suruhanjaya Pilihan Raya (SPR) dan difahamkan dua kawasan Barisan Nasional diumumkan menang tanpa bertanding iaitu di Bukit Sari (Datuk Amar Awang Tengah Ali Hasan) dan Bukit Kota (Dr. Abdul Rahman Ismail).
“Saya fikir (punca kelemahan pembangkang) tidak persefahaman pendapat apabila DAP menentang PKR atau mereka meletak calon Bebas untuk menentang antara satu sama lain.
“Saya boleh membaca bahawa peluang pembangkang (menang) sangat rendah berdasarkan rekod mereka,” katanya dalam sidang akhbar di sini hari ini.
Yang turut hadir Perdana Menteri, Datuk Seri Najib Tun Razak; Menteri Sumber Asli dan Alam Sekitar, Datuk Seri. Dr. Wan Junaidi Tuanku Jaafar; Ketua Wanita BN, Datuk Seri Shahrizat Abdul Jalil dan Timbalan Ketua Menteri Sabah, Tan Sri Joseph Pairin Kitingan.
Terdahulu, Adenan yang juga Pengerusi BN negeri menunaikan solat hajat bersama Najib, beberapa pemimpin BN lain dan kira-kira 5,000 penyokong di Masjid Daerah Lundu sebelum diarak ke pusat penamaan calon di Dewan Masyarakat Lundu di sini.
Beliau adalah penyandang kerusi N3. Dewan Undangan Negeri (DUN) Tanjong Datu dan disahkan bakal bersaing dengan calon PKR, Jazolki pli Numen, 51, bagi merebut semula kerusi tersebut pada PRN-11.
Pengumuman itu dibuat oleh Pegawai Pengurus Pilihan Raya N3. Tanjong Datu, Hamsein Atar selepas proses penamaan calon tamat pada pukul 10.15 pagi ini.
Adenan menyerahkan borang penamaan calon pada pukul 9.25 pagi, manakala Jazolkipli merupakan seorang usahawan, berbuat demikian pukul 9.07 pagi.
Dalam pada itu Adenan memberitahu, beliau mempunyai pelan besar untuk dilaksanakan di kawasan Tanjung Datu pada masa depan.
“Sebab itu, saya kata tempoh dua tahun (sebagai Ketua Menteri) tidak cukup, kami (kerajaan) ada rancangan untuk pembangunan di bandar dan luar bandar. Pelan keseluruhan untuk Lundu dan Sematan bermula dengan projek tebingan Lundu serta Sematan,” katanya.
</post>
<signature>

</signature>
<external_links>

</external_links>
<country>MY</country>
<main_image>http://www.utusan.com.my/polopoly_fs/1.291143!/image/image.jpg_gen/derivatives/landscape_650/image.jpg</main_image>
</document>
