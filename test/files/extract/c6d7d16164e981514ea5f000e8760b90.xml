<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>KVV Liepājas metalurgs sāk atlaist darbiniekus</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/ekonomika/45385_kvv-liepajas-metalurgs-sak-atlaist-darbiniekus</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma KVV Liepājas metalurgs sāk atlaist darbiniekus 
Šodien uzņēmumā &quot;KVV Liepājas metalurgs&quot; plānots sākt darbinieku atlaišanu, informēja Nodarbinātības valsts aģentūras (NVA) Liepājas filiāles vadītāja Dace Baumane. 
&quot;KVV Liepājas metalurgs&quot; 21.martā informējis NVA, ka, sākot ar 25.aprīli, plāno atlaist kopumā 300 darbinieku. Daļa darbinieku, kuri nevēlējās gaidīt mēneša beigās paredzēto atlaišanu, darba attiecības bija nolēmuši pārtraukt jau ātrāk, abpusēji vienojoties ar darba devēju. NVA kopš marta sākuma līdz pagājušās nedēļas otrajai pusei bija reģistrējušies 109 bijušie uzņēmuma &quot;KVV Liepājas metalurgs&quot; darbinieki. Viņu skaits nav būtiski mainījies kopš 8.aprīļa, kad NVA ziņoja par 106 reģistrētiem bijušajiem uzņēmuma darbiniekiem. Pēdējo nedēļu laikā gan to darbinieku skaits, kuri reģistrējas NVA, ir sarucis, acīmredzot pārējie uz NVA filiāli nāks pēc 25.aprīļa, atzina Baumane. 
Informācijas par to, kā bijušajiem uzņēmuma darbiniekiem sokas ar jauna darba atrašanu, pašlaik nav, un, kā atzina NVA filiāles vadītāja, viņu prioritāte pašlaik ir formalitāšu kārtošana, lai saņemtu bezdarbnieka pabalstu. Reģistrētā bezdarba līmenis Liepājā nedēļas laikā ir samazinājies no 12,5% 11.aprīlī līdz 12,3% 18.aprīlī. 
Pašlaik Liepājā bez darba palikušajiem var piedāvāt 290 vakances. Tiek piedāvāts darbs ražošanā, celtniecībā, ceļu būvniecībā, tiek meklēti arī autovadītāji. Vaicāta, vai bez darba palikušajiem &quot;KVV Liepājas metalurga&quot; darbiniekiem ir iespēja atrast atbilstošu darbu līdzīgā profesijā, Baumane jau iepriekš norādīja, ka uzņēmumā tiek atbrīvoti ne tikai velmētāji, bet arī elektriķi, grāmatveži, šoferi un citu profesiju strādnieki un šajās profesijās vakances ir pieejamas. 2016. gada 25. aprīlī plkst. 09:36
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/ekonomika/45385_kvv-liepajas-metalurgs-sak-atlaist-darbiniekus</post_url>
<post_date>20160425</post_date>
<post_time>0505</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma KVV Liepājas metalurgs sāk atlaist darbiniekus 
Šodien uzņēmumā &quot;KVV Liepājas metalurgs&quot; plānots sākt darbinieku atlaišanu, informēja Nodarbinātības valsts aģentūras (NVA) Liepājas filiāles vadītāja Dace Baumane. 
&quot;KVV Liepājas metalurgs&quot; 21.martā informējis NVA, ka, sākot ar 25.aprīli, plāno atlaist kopumā 300 darbinieku. Daļa darbinieku, kuri nevēlējās gaidīt mēneša beigās paredzēto atlaišanu, darba attiecības bija nolēmuši pārtraukt jau ātrāk, abpusēji vienojoties ar darba devēju. NVA kopš marta sākuma līdz pagājušās nedēļas otrajai pusei bija reģistrējušies 109 bijušie uzņēmuma &quot;KVV Liepājas metalurgs&quot; darbinieki. Viņu skaits nav būtiski mainījies kopš 8.aprīļa, kad NVA ziņoja par 106 reģistrētiem bijušajiem uzņēmuma darbiniekiem. Pēdējo nedēļu laikā gan to darbinieku skaits, kuri reģistrējas NVA, ir sarucis, acīmredzot pārējie uz NVA filiāli nāks pēc 25.aprīļa, atzina Baumane. 
Informācijas par to, kā bijušajiem uzņēmuma darbiniekiem sokas ar jauna darba atrašanu, pašlaik nav, un, kā atzina NVA filiāles vadītāja, viņu prioritāte pašlaik ir formalitāšu kārtošana, lai saņemtu bezdarbnieka pabalstu. Reģistrētā bezdarba līmenis Liepājā nedēļas laikā ir samazinājies no 12,5% 11.aprīlī līdz 12,3% 18.aprīlī. 
Pašlaik Liepājā bez darba palikušajiem var piedāvāt 290 vakances. Tiek piedāvāts darbs ražošanā, celtniecībā, ceļu būvniecībā, tiek meklēti arī autovadītāji. Vaicāta, vai bez darba palikušajiem &quot;KVV Liepājas metalurga&quot; darbiniekiem ir iespēja atrast atbilstošu darbu līdzīgā profesijā, Baumane jau iepriekš norādīja, ka uzņēmumā tiek atbrīvoti ne tikai velmētāji, bet arī elektriķi, grāmatveži, šoferi un citu profesiju strādnieki un šajās profesijās vakances ir pieejamas. 2016. gada 25. aprīlī plkst. 09:36
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2016/02/19/let_13864688_social_jpg.jpg</main_image>
</document>
