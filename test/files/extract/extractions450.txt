<?xml version="1.0" encoding="UTF-8"?>
<document>
<type>mainstream</type>
<forum>http://www.oeboen.dk/rss.xml</forum>
<forum_title>fyens.dk - Forside</forum_title>
<discussion_title>Canadier halshugget af gidseltagere i Filippinerne</discussion_title>
<language>danish</language>
<gmt_offset></gmt_offset>
<topic_url>http://www.fyens.dk/udland/Canadier-halshugget-af-gidseltagere-i-Filippinerne/artikel/2984166?rss</topic_url>
<topic_text>
Tilstand stadig kritisk: Kenni Larsens familie opdaterer om speedwaykørens helbred 
Få timer efter en tidsfrist udløb for betaling af en løsesum smed gidseltagere et afhugget hoved på sydlig ø. 
En udenlandsk mands afhuggede hoved blev mandag kastet ved et rådhus på en fjerntliggende ø i den sydlige del af Filippinerne, oplyser de lokale myndigheder. 
Det skete få timer efter, at en tidsfrist for betaling af løsepenge for tre gidsler udløb. De tre gidsler - en nordmand og to canadiere - har været holdt som gidsler af militante islamister. 
Politiet siger, at to personer på en motorcykel kastede det afhuggede hoved nær rådhuset i Jolo, som er en overvejende lovløs ø omkring 1000 kilometer syd for Manila. Øen er en bastion for den militante Abu Sayyaf gruppe. 
- Vi fandt et hoved i en plastikpose, siger provinsens politichef, Wilfredo Cayat, til AFP. 
Canadas premierminister, Justin Trudeau, bekræfter, at det er det canadiske gidsel, John Ridsdel, der er blevet henrettet af sine bortførere i Filippinerne. Det skriver Reuters. 
De canadiske turister John Ridsdel og Robert Hall, samt den norske hotelmanager Kjartan Sekkingstad og filippineren Marites Flor blev bortført for syv måneder siden fra både i en havn nær byen Davao, som ligger over 500 kilometer fra Jolo. 
Seks uger efter bortførelserne lagde medlemmer af Abu Sayyaf en video med optagelser af gidslerne ud på sociale medier med et krav om en løsesum på en milliard pesos (op mod 140 millioner kroner) for hver af dem. 
Mændene blev i optagelserne tvunget til at trygle om deres liv. Senere er nye videoer udsendt, og de bortførte har virket mere og mere afkræftede. 
I den seneste video sagde Ridsdel, en pensionist sidst i 60&apos;erne, at han ville blive dræbt, medmindre der var betalt en løsesum 25. april. 
Abu Sayyaf er en mindre gruppe af militante, som er kendt for at kidnappe udlændinge og kræve enorme løsesummer. 
Gruppen blev med økonomisk hjælp fra Osama bin Ladens al-Qaeda etableret i begyndelsen af 1990&apos;erne, og dens ledere har de senere år svoret troskab til Islamisk Stat. Regler for kommentarer
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.fyens.dk/udland/Canadier-halshugget-af-gidseltagere-i-Filippinerne/artikel/2984166?rss</post_url>
<post_date>20160425</post_date>
<post_time>1823</post_time>
<username></username>
<post>
Tilstand stadig kritisk: Kenni Larsens familie opdaterer om speedwaykørens helbred 
Få timer efter en tidsfrist udløb for betaling af en løsesum smed gidseltagere et afhugget hoved på sydlig ø. 
En udenlandsk mands afhuggede hoved blev mandag kastet ved et rådhus på en fjerntliggende ø i den sydlige del af Filippinerne, oplyser de lokale myndigheder. 
Det skete få timer efter, at en tidsfrist for betaling af løsepenge for tre gidsler udløb. De tre gidsler - en nordmand og to canadiere - har været holdt som gidsler af militante islamister. 
Politiet siger, at to personer på en motorcykel kastede det afhuggede hoved nær rådhuset i Jolo, som er en overvejende lovløs ø omkring 1000 kilometer syd for Manila. Øen er en bastion for den militante Abu Sayyaf gruppe. 
- Vi fandt et hoved i en plastikpose, siger provinsens politichef, Wilfredo Cayat, til AFP. 
Canadas premierminister, Justin Trudeau, bekræfter, at det er det canadiske gidsel, John Ridsdel, der er blevet henrettet af sine bortførere i Filippinerne. Det skriver Reuters. 
De canadiske turister John Ridsdel og Robert Hall, samt den norske hotelmanager Kjartan Sekkingstad og filippineren Marites Flor blev bortført for syv måneder siden fra både i en havn nær byen Davao, som ligger over 500 kilometer fra Jolo. 
Seks uger efter bortførelserne lagde medlemmer af Abu Sayyaf en video med optagelser af gidslerne ud på sociale medier med et krav om en løsesum på en milliard pesos (op mod 140 millioner kroner) for hver af dem. 
Mændene blev i optagelserne tvunget til at trygle om deres liv. Senere er nye videoer udsendt, og de bortførte har virket mere og mere afkræftede. 
I den seneste video sagde Ridsdel, en pensionist sidst i 60&apos;erne, at han ville blive dræbt, medmindre der var betalt en løsesum 25. april. 
Abu Sayyaf er en mindre gruppe af militante, som er kendt for at kidnappe udlændinge og kræve enorme løsesummer. 
Gruppen blev med økonomisk hjælp fra Osama bin Ladens al-Qaeda etableret i begyndelsen af 1990&apos;erne, og dens ledere har de senere år svoret troskab til Islamisk Stat. Regler for kommentarer
</post>
<signature>

</signature>
<external_links>

</external_links>
<country>DK</country>
<main_image>http://www.fyens.dk/themes/fyens_theme_v3/images/og_fallback.png?1</main_image>
</document>
