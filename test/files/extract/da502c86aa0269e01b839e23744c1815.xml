<?xml version="1.0" encoding="UTF-8"?>
<document>
<type>mainstream</type>
<forum>http://dalje.com/rss/javno.xml</forum>
<forum_title>Dalje.com</forum_title>
<discussion_title>Učenici OŠ Bartol Kašić kod gradonačelnika</discussion_title>
<language>croatian</language>
<gmt_offset></gmt_offset>
<topic_url>http://dalje.com/2016/04/ucenici-os-bartol-kasic-kod-gradonacelnika/</topic_url>
<topic_text>
tweet 
Na molbu učenika Osnovne škole Bartol Kašić, gradonačelnik Milan Bandić primio je, sa suradnicima, učenice koje pišu za školske novine Jarunski list u pratnji profesorice hrvatskog jezika i urednice novina Štefanije Turković. 
Učenice i profesoricu najviše je zanimalo što će biti s nedovršenom i napuštenom zgradom Doma za osobe s invaliditetom na Jarunu, nasuprot njihove škole koja je, kako su naglasili, ruglo i problem. Također su se interesirali o mogućnosti postavljanja spremnika za odlaganje otpada u dvorištu Škole, kao i o načinu funkcioniranje grada i Gradske uprave. 
Grad Zagreb je postao vlasnik nekretnine u srpnju 2014., a sada se razmatra mogućnost da se prostor prenamijeni za rad Salezijanske osnovne škole, napomenuo je gradonačelnik. Trenutno je to najizglednija opcija i ako se sve posloži to bi moglo biti rješenje vašeg dugogodišnjeg problema. 
Kako se čulo, u svim dječjim vrtićima i školama postoje spremnici za otpad, a direktorica podružnice Zagrebačkog holdinga Čistoća Marina Lovrečki rekla je da će djelatnici izvidjeti da li je potrebno postavljanje dodatnih spremnika ili adekvatno korištenje postojećih, te je ujedno dogovoreno da će se održati edukacija. Na prijedlog gradonačelnika Bandića, edukacija o razvrstavanju otpada i čuvanju okoliša nastavit će se i u drugim osnovnim i srednjih školama u Zagrebu. 
Ovo je jedan od primjera kako se radi u Gradskoj upravi. Kao što vidite ovdje su predstavnici svih ureda u čijoj su ingerenciji problemi koje ste vi izložili, pa vam možemo odmah dati informacije ili dogovoriti način njihovog rješavanja, istaknuo je gradonačelnik, dodavši da je vođenje Grada velika odgovornost i posao u koji su uključeni gradski uredi, službe, Zagrebački holding, kulturne i sportske ustanove. Usprkos tome što svako radi svoj dio posla, ja kao gradonačelnik moram biti upućen u sve kako bi znao da li se radi najbolje moguće i kako bi mogao koordinirati ako je to potrebno. 
Naglasivši da je zadaća glavnoga grada da bude pokretač pozitivnih promjena, što Zagreb i jest, gradonačelnik je istaknuo i socijalnu osjetljivost u kojoj Zagreb također prednjači s nizom mjera – pomoći za novorođenčad, subvencioniranje cijene vrtića i prijevoza za učenike…, ujedno najavivši još jednu novu mjeru o kojoj će se više znati na ljeto. 
Na kraju sastanka gradonačelnik je pozvao učenike da, ako žele, dođu i provedu dan prateći rad jednog od ureda. 
Uz zahvalu što je našao vremena za njih, gosti su izrazili pohvalu gradonačelnikovoj inicijativi za besplatne udžbenike, naglasivši da je njihova škola ove školske godine trebala 50% manje udžbenika jer su ih uspjeli sačuvati u dobrom stanju. 
Uz gradonačelnika, sastanku su prisustvovali pročelnik za energetiku, zaštitu okoliša i održivi razvoj Marijan Maras, pročelnik za obrazovanje, kulturu i sport Ivica Lovrić, pročelnica za socijalnu zaštitu i osobe s invaliditetom Višnja Fortuna, te predstavnici Gradskog ureda za zdravstvo, Gradskog ureda za imovinsko-pravne poslove i imovinu Grada, Gradskog ureda za prostorno uređenje, izgradnju grada, graditeljstvo, komunalne poslove i promet i direktorica podružnice Zagrebačkog holdinga Čistoće Marina Lovrečki. (zagreb.hr)
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://dalje.com/2016/04/ucenici-os-bartol-kasic-kod-gradonacelnika/</post_url>
<post_date>20160425</post_date>
<post_time>1644</post_time>
<username>VT</username>
<post>
tweet 
Na molbu učenika Osnovne škole Bartol Kašić, gradonačelnik Milan Bandić primio je, sa suradnicima, učenice koje pišu za školske novine Jarunski list u pratnji profesorice hrvatskog jezika i urednice novina Štefanije Turković. 
Učenice i profesoricu najviše je zanimalo što će biti s nedovršenom i napuštenom zgradom Doma za osobe s invaliditetom na Jarunu, nasuprot njihove škole koja je, kako su naglasili, ruglo i problem. Također su se interesirali o mogućnosti postavljanja spremnika za odlaganje otpada u dvorištu Škole, kao i o načinu funkcioniranje grada i Gradske uprave. 
Grad Zagreb je postao vlasnik nekretnine u srpnju 2014., a sada se razmatra mogućnost da se prostor prenamijeni za rad Salezijanske osnovne škole, napomenuo je gradonačelnik. Trenutno je to najizglednija opcija i ako se sve posloži to bi moglo biti rješenje vašeg dugogodišnjeg problema. 
Kako se čulo, u svim dječjim vrtićima i školama postoje spremnici za otpad, a direktorica podružnice Zagrebačkog holdinga Čistoća Marina Lovrečki rekla je da će djelatnici izvidjeti da li je potrebno postavljanje dodatnih spremnika ili adekvatno korištenje postojećih, te je ujedno dogovoreno da će se održati edukacija. Na prijedlog gradonačelnika Bandića, edukacija o razvrstavanju otpada i čuvanju okoliša nastavit će se i u drugim osnovnim i srednjih školama u Zagrebu. 
Ovo je jedan od primjera kako se radi u Gradskoj upravi. Kao što vidite ovdje su predstavnici svih ureda u čijoj su ingerenciji problemi koje ste vi izložili, pa vam možemo odmah dati informacije ili dogovoriti način njihovog rješavanja, istaknuo je gradonačelnik, dodavši da je vođenje Grada velika odgovornost i posao u koji su uključeni gradski uredi, službe, Zagrebački holding, kulturne i sportske ustanove. Usprkos tome što svako radi svoj dio posla, ja kao gradonačelnik moram biti upućen u sve kako bi znao da li se radi najbolje moguće i kako bi mogao koordinirati ako je to potrebno. 
Naglasivši da je zadaća glavnoga grada da bude pokretač pozitivnih promjena, što Zagreb i jest, gradonačelnik je istaknuo i socijalnu osjetljivost u kojoj Zagreb također prednjači s nizom mjera – pomoći za novorođenčad, subvencioniranje cijene vrtića i prijevoza za učenike…, ujedno najavivši još jednu novu mjeru o kojoj će se više znati na ljeto. 
Na kraju sastanka gradonačelnik je pozvao učenike da, ako žele, dođu i provedu dan prateći rad jednog od ureda. 
Uz zahvalu što je našao vremena za njih, gosti su izrazili pohvalu gradonačelnikovoj inicijativi za besplatne udžbenike, naglasivši da je njihova škola ove školske godine trebala 50% manje udžbenika jer su ih uspjeli sačuvati u dobrom stanju. 
Uz gradonačelnika, sastanku su prisustvovali pročelnik za energetiku, zaštitu okoliša i održivi razvoj Marijan Maras, pročelnik za obrazovanje, kulturu i sport Ivica Lovrić, pročelnica za socijalnu zaštitu i osobe s invaliditetom Višnja Fortuna, te predstavnici Gradskog ureda za zdravstvo, Gradskog ureda za imovinsko-pravne poslove i imovinu Grada, Gradskog ureda za prostorno uređenje, izgradnju grada, graditeljstvo, komunalne poslove i promet i direktorica podružnice Zagrebačkog holdinga Čistoće Marina Lovrečki. (zagreb.hr)
</post>
<signature>

</signature>
<external_links>

</external_links>
<country>DE</country>
<main_image>http://dalje.com/wp-content/uploads/2016/04/Učenici.jpg</main_image>
</document>
