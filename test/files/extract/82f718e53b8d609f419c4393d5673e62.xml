<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Il mistero dello STERMINIO in Ohio - Grognards</discussion_title>
<language>italian</language>
<gmt_offset></gmt_offset>
<topic_url>http://www.grognards2011.it/2016/04/il-mistero-dello-sterminio-in-ohio/</topic_url>
<topic_text>
Il mistero dello STERMINIO in Ohio Posted on by grognards 
Un vero e proprio sterminio familiare quello che si è compiuto a Peebles, nella Pike County, una comunità rurale del sud dell’Ohio e che ha shoccato inquirenti e abitanti. Otto membri della famiglia Rhoden sono stati rinvenuti venerdì scorso nelle loro case uccisi da un colpo di arma da fuoco in testa, in perfetto stile esecuzione. Otto vittime facenti parte di una famiglia evidentemente presa di mira e i cui unici superstiti (tre bambini di cui uno di soli 4 giorni di vita) sono stati immediatamente posti sotto sorveglianza per il timore che chi ha commesso quella strage possa tornare a terminarla. Gli inquirenti stanno indagando su quello che apparentemente risulta essere un mistero: nessun movente, nessun sospettato, nessun testimone. Lo sterminio è avvenuto mentre tutte le vittime stavano dormendo. Drammatiche le registrazioni della telefonata al 911 da parte di un parente che ha fatto la drammatica scoperta: “c’è del sangue dappertutto, in tutta la casa. La porta era chiusa a chiave quando sono entrato”. Le vittime abitavano in 4 residenze diverse, due a pochi passi di distanza, una terza a mezzo miglio e la quarta a 8 miglia di distanza dalle prime due. Un’esecuzione concertata e rapida che ha risparmiato solo i bambini più piccoli, drammaticamente spettatori dell’omicidio dei propri familiari. Una delle vittime, una donna, è stata infatti ritrovata uccisa con accanto il figlio di soli 4 giorni. Sul posto anche l’ FBI in una caccia al killer o ai killer senza tregua, che ha costretto le autorità alla chiusura delle scuole, delle principali strade di percorrenza e allo stato di massima allerta per tutti gli abitanti della contea. “Si tratta di una questione di sicurezza pubblica – avrebbe detto alla stampa il procuratore generale dell’Ohio Mike DeWine – potrebbe non trattarsi di un attacco mirato a una sola famiglia. Per quanto ne sappiamo ora tutti sono potenzialmente a rischio”. La comunità di circa 2000 abitanti, che non è avvezza a episodi di tale violenza, è sconvolta. Alcune vittime della famiglia Rhoden erano molto conosciute per l’attività di carpenteria che svolgevano e per aver lavorato alla riparazione dei recinti di bestiame di molte fattorie della contea. Una famiglia apparentemente normale e di onesti lavoratori, elemento questo che rende ancora più difficile il compito degli inquirenti nell’individuare un possibile movente. Il proprietario di un ristorante con sede a Cincinnati, Jeff Ruby, ha offerto una ricompensa di 25.000 $ per chiunque fornisca informazioni attendibili riguardo ai fatti. 
http://​lamalinformacion​.altervista​.org/​m​i​s​t​e​r​o​-​d​e​l​l​o​-​s​t​e​r​m​i​n​i​o​-​o​h​io/ Share /​ Condividi: 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.grognards2011.it/2016/04/il-mistero-dello-sterminio-in-ohio/</post_url>
<post_date>20160425</post_date>
<post_time></post_time>
<username></username>
<post>
Il mistero dello STERMINIO in Ohio Posted on by grognards 
Un vero e proprio sterminio familiare quello che si è compiuto a Peebles, nella Pike County, una comunità rurale del sud dell’Ohio e che ha shoccato inquirenti e abitanti. Otto membri della famiglia Rhoden sono stati rinvenuti venerdì scorso nelle loro case uccisi da un colpo di arma da fuoco in testa, in perfetto stile esecuzione. Otto vittime facenti parte di una famiglia evidentemente presa di mira e i cui unici superstiti (tre bambini di cui uno di soli 4 giorni di vita) sono stati immediatamente posti sotto sorveglianza per il timore che chi ha commesso quella strage possa tornare a terminarla. Gli inquirenti stanno indagando su quello che apparentemente risulta essere un mistero: nessun movente, nessun sospettato, nessun testimone. Lo sterminio è avvenuto mentre tutte le vittime stavano dormendo. Drammatiche le registrazioni della telefonata al 911 da parte di un parente che ha fatto la drammatica scoperta: “c’è del sangue dappertutto, in tutta la casa. La porta era chiusa a chiave quando sono entrato”. Le vittime abitavano in 4 residenze diverse, due a pochi passi di distanza, una terza a mezzo miglio e la quarta a 8 miglia di distanza dalle prime due. Un’esecuzione concertata e rapida che ha risparmiato solo i bambini più piccoli, drammaticamente spettatori dell’omicidio dei propri familiari. Una delle vittime, una donna, è stata infatti ritrovata uccisa con accanto il figlio di soli 4 giorni. Sul posto anche l’ FBI in una caccia al killer o ai killer senza tregua, che ha costretto le autorità alla chiusura delle scuole, delle principali strade di percorrenza e allo stato di massima allerta per tutti gli abitanti della contea. “Si tratta di una questione di sicurezza pubblica – avrebbe detto alla stampa il procuratore generale dell’Ohio Mike DeWine – potrebbe non trattarsi di un attacco mirato a una sola famiglia. Per quanto ne sappiamo ora tutti sono potenzialmente a rischio”. La comunità di circa 2000 abitanti, che non è avvezza a episodi di tale violenza, è sconvolta. Alcune vittime della famiglia Rhoden erano molto conosciute per l’attività di carpenteria che svolgevano e per aver lavorato alla riparazione dei recinti di bestiame di molte fattorie della contea. Una famiglia apparentemente normale e di onesti lavoratori, elemento questo che rende ancora più difficile il compito degli inquirenti nell’individuare un possibile movente. Il proprietario di un ristorante con sede a Cincinnati, Jeff Ruby, ha offerto una ricompensa di 25.000 $ per chiunque fornisca informazioni attendibili riguardo ai fatti. 
http://​lamalinformacion​.altervista​.org/​m​i​s​t​e​r​o​-​d​e​l​l​o​-​s​t​e​r​m​i​n​i​o​-​o​h​io/ Share /​ Condividi: 
</post>
<signature>

</signature>
<external_links>

</external_links>
<country>DK</country>
<main_image></main_image>
</document>
