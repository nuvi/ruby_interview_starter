<?xml version="1.0" encoding="UTF-8"?>
<document>
<type>mainstream</type>
<forum>http://www.msn.com/it-it/foodanddrink</forum>
<forum_title>Ricette, antipasti veloci, primi piatti e dolci - MSN Cucina</forum_title>
<discussion_title>Piaceri piccanti</discussion_title>
<language>italian</language>
<gmt_offset></gmt_offset>
<topic_url>http://www.msn.com/it-it/foodanddrink/ricette/piaceri-piccanti/ar-BBrmLWs</topic_url>
<topic_text>
Piaceri piccanti D La Repubblica 16/04/2016 ricette di Luigi F. Di Biagio Foto di Enzo Truoccolo art work Linda Redolfi Sono tanti i tipi di peperoncino, diversi per forma, sapore e luogo di provenienza. In alcune parti del mondo, indipendentemente dal clima, questo vegetale è parte integrante della cucina, mentre in Italia solo nelle regioni del centro-sud se ne fa un uso costante. Ci vuole un tocco speciale nella scelta della varietà e nel dosaggio: il peperoncino non deve mai coprire il sapore del cibo, ma fondersi ed esaltare gli altri ingredienti. Il gusto forte e pungente è dato dalla capsaicina, potente alcaloide che fa aumentare la salivazione e stimola l’apparato digerente.
© Fornito da D La Repubblica Pomodori ripieni
Ingredienti per 4 persone
8 pomodori non troppo maturi,
220 g di cereali misti (quinoa, riso integrale e orzo),
1 peperone rosso dolce,
1 peperoncino piccante,
6 filetti d’acciuga,
1 cipollotto,
il succo di 1/2 limone,
un ciuffo di prezzemolo,
1 cucchiaino d’origano secco,
olio extravergine di oliva,
sale e pepe
Lessate i cereali separatamente, scolateli, raccoglieteli in una ciotola e condite con il prezzemolo e le acciughe tritate, 2 cucchiai d’olio, il succo di limone, l’origano, poco sale e pepe. In una casseruola, fate rosolare il cipollotto e il peperoncino tritati, aggiungete il peperone a dadini, aggiustate di sale e proseguite la cottura per 3 minuti. Versate le verdure nella ciotola con i cereali e mescolate bene. Lavate i pomodori, tagliate le calotte ed eliminate i semi con un cucchiaino. Appoggiateli con il lato tagliato verso il basso, su carta assorbente, per far loro perdere il liquido in eccesso. Accendete il forno a 180°. Riempite i pomodori con la farcia, copriteli con le calotte e metteteli in una teglia. Irrorateli con un filo d’olio e cuocete per 30’.
© Fornito da D La Repubblica Mini melanzane al forno
Ingredienti per 4 persone
400 g di melanzane piccole,
1 peperoncino piccante,
un pezzetto di zenzero grattugiato,
un ciuffo di prezzemolo e menta,
il succo di 1 lime,
1/2 cucchiaino di zucchero di canna,
3 cucchiai d’olio extravergine di oliva,
sale
Preriscaldate il forno a 180°. In una ciotola, mescolate l’olio, il succo di lime, lo zucchero, il peperoncino tritato, lo zenzero e una parte del prezzemolo e menta tritati. Lavate le melanzane e tagliatele nel senso della lunghezza. Sistematele in una teglia foderata con carta forno, versate l’olio aromatico e mescolate bene per farle insaporire uniformemente. Aggiustate di sale e fate cuocere in forno per 20 minuti o fino a che non sono dorate. Servitele tiepide, cosparse di prezzemolo e menta.
Ricotta gelata con composta di mango
Ingredienti per 4 persone
500 g di ricotta piemontese,
1 mango maturo,
1 pezzetto di peperoncino piccante tritato,
il succo di un lime,
la scorza di 1/2 limone grattugiata,
1 cucchiaio di miele o sciroppo d’acero,
50 g di zucchero a velo vanigliato,
1 cucchiaino di cannella in polvere
In una ciotola, mescolate a lungo con una spatola la ricotta con lo zucchero a velo, la cannella e la scorza di limone: dovete ottenere una crema morbida e omogenea. Conservate la ciotola in freezer per 2 ore. Mondate il mango e tenetene da parte una fetta tagliata a dadini. Raccogliete la rimanente polpa nel bicchiere del mixer con il peperoncino, il miele, il succo di lime e frullate fino a ottenere una salsa; se è troppo densa potete aggiungere qualche goccia di vino dolce. Aggiungete la polpa a dadini e lasciate riposare qualche minuto in frigorifero. Servite la ricotta come se fosse un gelato, accompagnata dalla composta di mango.
© Fornito da D La Repubblica ALTRO SU MSN:
VIDEO - La ricetta: crema gioiosa di spinaci
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.msn.com/it-it/foodanddrink/ricette/piaceri-piccanti/ar-BBrmLWs</post_url>
<post_date>20160425</post_date>
<post_time>1413</post_time>
<username>ricette di Luigi F. Di Biagio Foto di Enzo Truoccolo art work Linda Redolfi</username>
<post>
Piaceri piccanti D La Repubblica 16/04/2016 ricette di Luigi F. Di Biagio Foto di Enzo Truoccolo art work Linda Redolfi Sono tanti i tipi di peperoncino, diversi per forma, sapore e luogo di provenienza. In alcune parti del mondo, indipendentemente dal clima, questo vegetale è parte integrante della cucina, mentre in Italia solo nelle regioni del centro-sud se ne fa un uso costante. Ci vuole un tocco speciale nella scelta della varietà e nel dosaggio: il peperoncino non deve mai coprire il sapore del cibo, ma fondersi ed esaltare gli altri ingredienti. Il gusto forte e pungente è dato dalla capsaicina, potente alcaloide che fa aumentare la salivazione e stimola l’apparato digerente.
© Fornito da D La Repubblica Pomodori ripieni
Ingredienti per 4 persone
8 pomodori non troppo maturi,
220 g di cereali misti (quinoa, riso integrale e orzo),
1 peperone rosso dolce,
1 peperoncino piccante,
6 filetti d’acciuga,
1 cipollotto,
il succo di 1/2 limone,
un ciuffo di prezzemolo,
1 cucchiaino d’origano secco,
olio extravergine di oliva,
sale e pepe
Lessate i cereali separatamente, scolateli, raccoglieteli in una ciotola e condite con il prezzemolo e le acciughe tritate, 2 cucchiai d’olio, il succo di limone, l’origano, poco sale e pepe. In una casseruola, fate rosolare il cipollotto e il peperoncino tritati, aggiungete il peperone a dadini, aggiustate di sale e proseguite la cottura per 3 minuti. Versate le verdure nella ciotola con i cereali e mescolate bene. Lavate i pomodori, tagliate le calotte ed eliminate i semi con un cucchiaino. Appoggiateli con il lato tagliato verso il basso, su carta assorbente, per far loro perdere il liquido in eccesso. Accendete il forno a 180°. Riempite i pomodori con la farcia, copriteli con le calotte e metteteli in una teglia. Irrorateli con un filo d’olio e cuocete per 30’.
© Fornito da D La Repubblica Mini melanzane al forno
Ingredienti per 4 persone
400 g di melanzane piccole,
1 peperoncino piccante,
un pezzetto di zenzero grattugiato,
un ciuffo di prezzemolo e menta,
il succo di 1 lime,
1/2 cucchiaino di zucchero di canna,
3 cucchiai d’olio extravergine di oliva,
sale
Preriscaldate il forno a 180°. In una ciotola, mescolate l’olio, il succo di lime, lo zucchero, il peperoncino tritato, lo zenzero e una parte del prezzemolo e menta tritati. Lavate le melanzane e tagliatele nel senso della lunghezza. Sistematele in una teglia foderata con carta forno, versate l’olio aromatico e mescolate bene per farle insaporire uniformemente. Aggiustate di sale e fate cuocere in forno per 20 minuti o fino a che non sono dorate. Servitele tiepide, cosparse di prezzemolo e menta.
Ricotta gelata con composta di mango
Ingredienti per 4 persone
500 g di ricotta piemontese,
1 mango maturo,
1 pezzetto di peperoncino piccante tritato,
il succo di un lime,
la scorza di 1/2 limone grattugiata,
1 cucchiaio di miele o sciroppo d’acero,
50 g di zucchero a velo vanigliato,
1 cucchiaino di cannella in polvere
In una ciotola, mescolate a lungo con una spatola la ricotta con lo zucchero a velo, la cannella e la scorza di limone: dovete ottenere una crema morbida e omogenea. Conservate la ciotola in freezer per 2 ore. Mondate il mango e tenetene da parte una fetta tagliata a dadini. Raccogliete la rimanente polpa nel bicchiere del mixer con il peperoncino, il miele, il succo di lime e frullate fino a ottenere una salsa; se è troppo densa potete aggiungere qualche goccia di vino dolce. Aggiungete la polpa a dadini e lasciate riposare qualche minuto in frigorifero. Servite la ricotta come se fosse un gelato, accompagnata dalla composta di mango.
© Fornito da D La Repubblica ALTRO SU MSN:
VIDEO - La ricetta: crema gioiosa di spinaci
</post>
<signature>

</signature>
<external_links>

</external_links>
<country>US</country>
<main_image></main_image>
</document>
