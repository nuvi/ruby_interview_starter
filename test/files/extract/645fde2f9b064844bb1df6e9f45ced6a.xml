<?xml version="1.0" encoding="UTF-8"?>
<document>
<type>mainstream</type>
<forum>http://hilight.kapook.com/news/feed/</forum>
<forum_title>Kapook RSS Feed</forum_title>
<discussion_title>อ.สัญญาลักษณ์ ประกาศหยุดโพสต์พาดพิงภรรยา แดง จิตกร แจงแค่หวังดี</discussion_title>
<language>thai</language>
<gmt_offset></gmt_offset>
<topic_url>http://hilight.kapook.com/view/135929</topic_url>
<topic_text>
อ.สัญญาลักษณ์ ประกาศหยุดโพสต์พาดพิงภรรยา แดง จิตกร แจงแค่หวังดี 770 อ่าน อ.สัญญาลักษณ์ ดอนศรี ประกาศหยุดโพสต์เฟซบุ๊กพาดพิงภรรยา แดง จิตกร ชี้ที่ทำไปเพราะหวังดี ไม่มีเจตนาอื่น ด้านคู่กรณีไม่ติดใจ ยังเคารพนับถือเหมือนเดิม จากกรณีข่าว อ.สัญญาลักษณ์ ดอนศรี ครูเพลงลูกทุ่งชื่อดัง ได้โพสต์เฟซบุ๊กส่วนตัว มีข้อความทำนองกล่าวหาภรรยาของ แดง จิตกร นักร้องลูกทุ่งหมอลำที่ล้มป่วยด้วยโรคมะเร็งระยะสุดท้าย ว่าภรรยาของแดง นำเงินช่วยเหลือไปใช้ในทางที่ไม่ถูกต้อง จนกลายเป็นประเด็นร้อนทั่วโลกออนไลน์ ซึ่งทางภรรยาของแดง จิตกร ก็ได้ออกมาชี้แจงเรื่องราวทางฝั่งของตัวเองไปแล้วก่อนหน้านี้ ล่าสุด (25 เมษายน 2559) เวิร์คพอยท์นิวส์ รายงานว่า อ.สัญญาลักษณ์ ดอนศรี ได้ออกมาชี้แจงว่า สาเหตุที่โพสต์เพราะหวังดีกับ แดง จิตกร ไม่ได้มีเจตนาอย่างอื่น เพราะตนเองเป็นคนแรกที่นำเรื่องราวที่แดงล้มป่วย ไปโพสต์ขอความช่วยเหลือ จนเป็นข่าว และมีแฟนเพลง รวมถึงผู้มีจิตศรัทธาบริจาคเงินช่วยเหลือจำนวนมาก ซึ่งเมื่อมีผู้บริจาคอยากทราบยอดเงิน ตนจึงขอให้ภรรยาของแดงส่งยอดเงินมาให้ดูเพื่อจะแจ้งกับทางผู้บริจาคเท่านั้น แต่อาจจะทำให้อีกฝ่ายเข้าใจผิดว่าตนไปวุ่นวายหรือต้องการผลประโยชน์อะไรหรือ ไม่ สำหรับข้อความที่โพสต์พาดพิงภรรยาแดง ว่านำเงินไปใช้ในทางที่ไม่ถูกต้อง ตนไม่ได้หมายถึงเงินบริจาคในบัญชี แต่หมายถึงเงินที่นายห้างท็อปไลน์ ต้นสังกัด มอบช่วยเหลือเป็นค่ารักษาพยาบาลแดง จึงได้ตักเตือนด้วยความหวังดีเท่านั้น เพราะอยากให้อีกฝ่ายนำเงินไปรักษาสามีให้หายจากอาการป่วย ไม่อยากให้เอาไปใช้อย่างอื่น ส่วนเรื่องที่ตนเองยืมเงิน 20,000 บาท จากภรรยาแดง ก็เพื่อนำไปเป็นค่าใช้จ่ายในการจัดคอนเสิร์ตระดมทุนช่วยเหลือ &quot;แดง จิตกร&quot; ซึ่งก็เป็นการทำเพื่อช่วยเหลือแดง ซึ่งหากข้อความที่โพสต์ไปทำให้อีกฝ่ายเข้าใจผิดหรือไม่สบายใจ ตนก็จะยุติการโพสต์ข้อความพาดพิง เพราะไม่อยากให้เรื่องบานปลาย หรือทำให้คนเข้าใจผิดไปมากกว่านี้ ทางด้าน นางอุไรวรรณ เกตุภูเขียว ภรรยาแดง จิตกร เผยว่า ส่วนตัวไม่ได้ติดใจหรือโกรธอีกฝ่ายที่โพสต์ข้อความกล่าวหา แต่ไม่อยากให้สังคมหรือแฟนเพลงของสามีเข้าใจตนเองผิด ก่อนหน้านี้รู้สึกเครียดมาก เพราะตนไม่ได้เป็นอย่างที่ถูกกล่าวหา ส่วนเงินที่ได้รับบริจาค ตนก็ได้ชี้แจงเปิดเผยให้สังคมรับทราบแล้ว ทั้งนี้หลังทราบข่าวว่า อ.สัญลักษณ์ จะยุติการโพสต์ข้อความต่าง ๆ ที่พาดพิงถึงตนเองในทางเสียหาย นางอุไรวรรณ ก็เผยว่า รู้สึกสบายใจขึ้น หลังจากนี้ก็จะเอาเวลาไปดูแลสามีอย่างเต็มที่ ส่วนตัวยังเคารพและนับถืออีกฝ่ายเหมือนเดิม จึงอยากให้เรื่องยุติ
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://hilight.kapook.com/view/135929</post_url>
<post_date>20160425</post_date>
<post_time>1558</post_time>
<username></username>
<post>
อ.สัญญาลักษณ์ ประกาศหยุดโพสต์พาดพิงภรรยา แดง จิตกร แจงแค่หวังดี 770 อ่าน อ.สัญญาลักษณ์ ดอนศรี ประกาศหยุดโพสต์เฟซบุ๊กพาดพิงภรรยา แดง จิตกร ชี้ที่ทำไปเพราะหวังดี ไม่มีเจตนาอื่น ด้านคู่กรณีไม่ติดใจ ยังเคารพนับถือเหมือนเดิม จากกรณีข่าว อ.สัญญาลักษณ์ ดอนศรี ครูเพลงลูกทุ่งชื่อดัง ได้โพสต์เฟซบุ๊กส่วนตัว มีข้อความทำนองกล่าวหาภรรยาของ แดง จิตกร นักร้องลูกทุ่งหมอลำที่ล้มป่วยด้วยโรคมะเร็งระยะสุดท้าย ว่าภรรยาของแดง นำเงินช่วยเหลือไปใช้ในทางที่ไม่ถูกต้อง จนกลายเป็นประเด็นร้อนทั่วโลกออนไลน์ ซึ่งทางภรรยาของแดง จิตกร ก็ได้ออกมาชี้แจงเรื่องราวทางฝั่งของตัวเองไปแล้วก่อนหน้านี้ ล่าสุด (25 เมษายน 2559) เวิร์คพอยท์นิวส์ รายงานว่า อ.สัญญาลักษณ์ ดอนศรี ได้ออกมาชี้แจงว่า สาเหตุที่โพสต์เพราะหวังดีกับ แดง จิตกร ไม่ได้มีเจตนาอย่างอื่น เพราะตนเองเป็นคนแรกที่นำเรื่องราวที่แดงล้มป่วย ไปโพสต์ขอความช่วยเหลือ จนเป็นข่าว และมีแฟนเพลง รวมถึงผู้มีจิตศรัทธาบริจาคเงินช่วยเหลือจำนวนมาก ซึ่งเมื่อมีผู้บริจาคอยากทราบยอดเงิน ตนจึงขอให้ภรรยาของแดงส่งยอดเงินมาให้ดูเพื่อจะแจ้งกับทางผู้บริจาคเท่านั้น แต่อาจจะทำให้อีกฝ่ายเข้าใจผิดว่าตนไปวุ่นวายหรือต้องการผลประโยชน์อะไรหรือ ไม่ สำหรับข้อความที่โพสต์พาดพิงภรรยาแดง ว่านำเงินไปใช้ในทางที่ไม่ถูกต้อง ตนไม่ได้หมายถึงเงินบริจาคในบัญชี แต่หมายถึงเงินที่นายห้างท็อปไลน์ ต้นสังกัด มอบช่วยเหลือเป็นค่ารักษาพยาบาลแดง จึงได้ตักเตือนด้วยความหวังดีเท่านั้น เพราะอยากให้อีกฝ่ายนำเงินไปรักษาสามีให้หายจากอาการป่วย ไม่อยากให้เอาไปใช้อย่างอื่น ส่วนเรื่องที่ตนเองยืมเงิน 20,000 บาท จากภรรยาแดง ก็เพื่อนำไปเป็นค่าใช้จ่ายในการจัดคอนเสิร์ตระดมทุนช่วยเหลือ &quot;แดง จิตกร&quot; ซึ่งก็เป็นการทำเพื่อช่วยเหลือแดง ซึ่งหากข้อความที่โพสต์ไปทำให้อีกฝ่ายเข้าใจผิดหรือไม่สบายใจ ตนก็จะยุติการโพสต์ข้อความพาดพิง เพราะไม่อยากให้เรื่องบานปลาย หรือทำให้คนเข้าใจผิดไปมากกว่านี้ ทางด้าน นางอุไรวรรณ เกตุภูเขียว ภรรยาแดง จิตกร เผยว่า ส่วนตัวไม่ได้ติดใจหรือโกรธอีกฝ่ายที่โพสต์ข้อความกล่าวหา แต่ไม่อยากให้สังคมหรือแฟนเพลงของสามีเข้าใจตนเองผิด ก่อนหน้านี้รู้สึกเครียดมาก เพราะตนไม่ได้เป็นอย่างที่ถูกกล่าวหา ส่วนเงินที่ได้รับบริจาค ตนก็ได้ชี้แจงเปิดเผยให้สังคมรับทราบแล้ว ทั้งนี้หลังทราบข่าวว่า อ.สัญลักษณ์ จะยุติการโพสต์ข้อความต่าง ๆ ที่พาดพิงถึงตนเองในทางเสียหาย นางอุไรวรรณ ก็เผยว่า รู้สึกสบายใจขึ้น หลังจากนี้ก็จะเอาเวลาไปดูแลสามีอย่างเต็มที่ ส่วนตัวยังเคารพและนับถืออีกฝ่ายเหมือนเดิม จึงอยากให้เรื่องยุติ
</post>
<signature>

</signature>
<external_links>

</external_links>
<country>TH</country>
<main_image>http://hilight.kapook.com/image_fb/28/135929-new-299115.jpg</main_image>
</document>
