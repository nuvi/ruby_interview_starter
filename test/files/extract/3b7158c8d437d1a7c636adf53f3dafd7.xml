<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Porošenko: Savčenko tuvākajā laikā varētu tikt apmainīta</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/pasaule/45388_porosenko-savcenko-tuvakaja-laika-varetu-tikt-apmainita</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma Porošenko: Savčenko tuvākajā laikā varētu tikt apmainīta 
Ukrainas prezidents Petro Porošenko svētdien pauda cerību, ka Krievijā ieslodzītā ukraiņu pilote Nadija Savčenko tuvāko nedēļu laikā varēs atgriezties mājās karagūstekņu apmaiņas ceļā, ziņo LETA-AFP. 
&quot;Mēs vienojāmies par šīs problēmas atrisināšanas formulu. Mēs vienojāmies par sākotnējiem nosacījumiem,&quot; Porošenko paziņoja televīzijā translētā intervijā, atsaucoties uz telefonsarunu ar Krievijas prezidentu Vladimiru Putinu. 
&quot;Šobrīd es pārliecināti ceru, ka prezidenta lidmašīna ar maniem pārstāvjiem atvedīs Nadiju uz Ukrainu tuvāko nedēļu laikā,&quot; viņš piebilda. 
Kremlis šos Porošenko izteikumus vēl nav komentējis. 
Ukrainas prezidents pagājušajā nedēļā atklāja, ka viņam ar Putinu izdevies saskaņot &quot;zināmu algoritmu&quot; Savčenko atbrīvošanas lietā. Toreiz viņš par konkrētiem pilotes atbrīvošanas laikiem nevēlējās runāt. Porošenko tad norādīja, ka ceļu Savčenko atbrīvošanai paver Ukrainas tiesas pieņemtais spriedums Ukrainas austrumos pērn sagūstīto divu Krievijas karavīru lietā. 
Krievijas tiesa 22.martā atzina Savčenko par vainīgu divu Krievijas valsts televīzijas žurnālistu nāvē apšaudē Ukrainas austrumos, kas notika 2014.gadā. Savčenko, kas vainu apsūdzībās noliedz, piespriesta reāla brīvības atņemšana uz 22 gadiem vispārējā režīma kolonijā. 
Savukārt Ukrainas tiesa 18.aprīlī piesprieda 14 gadus cietumā pērn maijā Luhanskas apgabalā valsts austrumos sagūstītajiem diviem Krievijas armijas karavīriem - 3.gvardes īpašo uzdevumu brigādes kapteinim Jevgeņijam Jerofejevam un seržantam Aleksandram Aleksandrovam. 2016. gada 25. aprīlī plkst. 11:39
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/pasaule/45388_porosenko-savcenko-tuvakaja-laika-varetu-tikt-apmainita</post_url>
<post_date>20160425</post_date>
<post_time>0740</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma Porošenko: Savčenko tuvākajā laikā varētu tikt apmainīta 
Ukrainas prezidents Petro Porošenko svētdien pauda cerību, ka Krievijā ieslodzītā ukraiņu pilote Nadija Savčenko tuvāko nedēļu laikā varēs atgriezties mājās karagūstekņu apmaiņas ceļā, ziņo LETA-AFP. 
&quot;Mēs vienojāmies par šīs problēmas atrisināšanas formulu. Mēs vienojāmies par sākotnējiem nosacījumiem,&quot; Porošenko paziņoja televīzijā translētā intervijā, atsaucoties uz telefonsarunu ar Krievijas prezidentu Vladimiru Putinu. 
&quot;Šobrīd es pārliecināti ceru, ka prezidenta lidmašīna ar maniem pārstāvjiem atvedīs Nadiju uz Ukrainu tuvāko nedēļu laikā,&quot; viņš piebilda. 
Kremlis šos Porošenko izteikumus vēl nav komentējis. 
Ukrainas prezidents pagājušajā nedēļā atklāja, ka viņam ar Putinu izdevies saskaņot &quot;zināmu algoritmu&quot; Savčenko atbrīvošanas lietā. Toreiz viņš par konkrētiem pilotes atbrīvošanas laikiem nevēlējās runāt. Porošenko tad norādīja, ka ceļu Savčenko atbrīvošanai paver Ukrainas tiesas pieņemtais spriedums Ukrainas austrumos pērn sagūstīto divu Krievijas karavīru lietā. 
Krievijas tiesa 22.martā atzina Savčenko par vainīgu divu Krievijas valsts televīzijas žurnālistu nāvē apšaudē Ukrainas austrumos, kas notika 2014.gadā. Savčenko, kas vainu apsūdzībās noliedz, piespriesta reāla brīvības atņemšana uz 22 gadiem vispārējā režīma kolonijā. 
Savukārt Ukrainas tiesa 18.aprīlī piesprieda 14 gadus cietumā pērn maijā Luhanskas apgabalā valsts austrumos sagūstītajiem diviem Krievijas armijas karavīriem - 3.gvardes īpašo uzdevumu brigādes kapteinim Jevgeņijam Jerofejevam un seržantam Aleksandram Aleksandrovam. 2016. gada 25. aprīlī plkst. 11:39
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2016/04/06/russia-ukrainian-pilot-jpeg-026e3_social_jpg.jpg</main_image>
</document>
