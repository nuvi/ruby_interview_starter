<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>17 gadu vecumā mirst Latvijas labākais jaunais riteņbraucējs</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/sports/45384_17-gadu-vecuma-mirst-latvijas-labakais-jaunais-ritenbraucejs</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma 17 gadu vecumā mirst Latvijas labākais jaunais riteņbraucējs 
Šīs sezonas pirmajā SEB MTB velomaratona posmā svētdien traģiski bojā gājis Latvijas junioru šosejas riteņbraukšanas izlases līderis Niklāvs Aleksandrs Čakšs, informēja sacensību rīkotāji, ziņo LETA. 
17 gadus vecais Čakšam slikti palika neilgi pēc sacensību finiša. Vairāk nekā stundu neatliekamās palīdzības mediķu brigāde cīnījās par jaunā sportista dzīvību, taču viņu glābt neizdevās. 
Riteņbraukšanas federācijas prezidents, sacensību organizators Igo Japiņš aģentūrai LETA sacīja, ka jaunais sportists paspējis pēc sacensībām nomazgāties, atpūsties, taču tad puisim kļuvis slikti. Turpat sacensību teritorijā esošie mediķi pusotru stundu veikuši reanimēšanas pasākumus, taču sportistam dzīvību izglābt nav izdevies. 
Notikuma vietā mediķi pauduši, ka veselības problēmas varētu nebūt saistītas ar sirdsdarbības traucējumiem. 
Japiņš sacīja, ka Čakss bijis labākais izlases sportists, viņam notikušas regulāras veselības pārbaudes. Japiņš runājis arī ar jaunieša treneriem, kuri sacīja, ka sportistam iepriekš nav konstatētas nekādas veselības problēmas. 
Mediķu klātbūtne sacensībās esot nodrošināta kā ierasts. Uzlabojumu nepieciešamību šajā saistībā turpmākajās sacensībās Japiņš pašreiz nesaskata, jo traģiskais notikums nav saistāms ar kavētu medicīniskās palīdzības sniegšanu. &quot;Pašreiz nav skaidrs, kas noticis. Savā ziņā kaut kas mistisks. Čakšs nebija nesagatavots sportists no ielas, bet labākais izlases dalībnieks, kurš trenējās,&quot; pauda Japiņš. 
Jaunā SEB MTB velomaratona sezona svētdien sākās ar &quot;Rietumu-Delfin&quot; komandas braucēju uzvarām. 
&quot;Rietumu-Delfin&quot; vienības braucēji Dmitrijs Sorokins un Lelde Ardava uzvarēja prestižākajā &quot;Toyota Hybrid&quot; distancē, kur sportistiem bija jāpieveic 55 kilometri. Sākumā dalībnieki mēroja apli pa Cēsu ielām, bet tad devās uz Valmieru. 
Šajā distancē šoreiz trasē nedevās neviens no pērnā gada goda pjedestāla īpašniekiem, kas nozīmēja, ka gaidāms ne tikai jauns klasiskās distances čempions, bet arī visi medaļnieki. Jau neilgi pēc Cēsīm bija izkristalizējusies vadošā grupa, kur skaitliskais pārsvars bija ZZK braucējiem, taču to viņiem neizdevās realizēt ar uzvaru. Apmēram 15 kilometrus pirms finiša no līderu grupas aizbēga &quot;Rietumu-Delfin&quot; komandas braucējs Sorokins, vienatnē sasniedzot finiša līniju Valmierā. Tikmēr goda pjedestāla otro un trešo vietu sadalīja ZZK braucēji Arnis Pētersons un Ivars Prokofjevs, no uzvarētāja atpaliekot par vairāk nekā minūti. 
Sievietēm &quot;Toyota Hybrid&quot; distancē pārliecinoši ātrākā bija &quot;Rietumu-Delfin&quot; braucēja un pērnās sezonas SEB MTB maratona čempione Ardava, neatstājot nekādas cerības tuvākajām konkurentēm Ingrīdai Šmitei (&quot;Sportlife.lv&quot;) un Madarai Fūrmanei (&quot;Belo Cycling Project&quot;/&quot;SKANSTE&quot;). Savukārt 44 kilometrus garajā &quot;Virši-A&quot; distancē pirmais finiša līniju sasniedza Reinis Markss (&quot;Sportlife.lv&quot;), par astoņām sekundēm apsteidzot Tomu Dinsbergu (&quot;Hawaii Express Scott&quot;) un par 11 sekundēm - Gintu Jakovelu (&quot;Volkswagen-Veloprofs.lv&quot;). Sievietēm šajā distancē ātrākā bija Viktorija Sipoviča (&quot;Fans AP-Print&quot;). 
Kopumā svētdien sacensībās piedalījās vairāk nekā 2000 riteņbraucēji. Jau pēc divām nedēļām SEB MTB maratona sezona turpināsies Smiltenē, kur 8.maijā tiks noskaidroti arī spēcīgākie Latvijas čempionāta vērtējumā. Savukārt 5.jūnijā Siguldā SEB MTB trešais posms būs arī Eiropas XCM čempionāts. 
Foto: Facebook
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/sports/45384_17-gadu-vecuma-mirst-latvijas-labakais-jaunais-ritenbraucejs</post_url>
<post_date>20160425</post_date>
<post_time>0503</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma 17 gadu vecumā mirst Latvijas labākais jaunais riteņbraucējs 
Šīs sezonas pirmajā SEB MTB velomaratona posmā svētdien traģiski bojā gājis Latvijas junioru šosejas riteņbraukšanas izlases līderis Niklāvs Aleksandrs Čakšs, informēja sacensību rīkotāji, ziņo LETA. 
17 gadus vecais Čakšam slikti palika neilgi pēc sacensību finiša. Vairāk nekā stundu neatliekamās palīdzības mediķu brigāde cīnījās par jaunā sportista dzīvību, taču viņu glābt neizdevās. 
Riteņbraukšanas federācijas prezidents, sacensību organizators Igo Japiņš aģentūrai LETA sacīja, ka jaunais sportists paspējis pēc sacensībām nomazgāties, atpūsties, taču tad puisim kļuvis slikti. Turpat sacensību teritorijā esošie mediķi pusotru stundu veikuši reanimēšanas pasākumus, taču sportistam dzīvību izglābt nav izdevies. 
Notikuma vietā mediķi pauduši, ka veselības problēmas varētu nebūt saistītas ar sirdsdarbības traucējumiem. 
Japiņš sacīja, ka Čakss bijis labākais izlases sportists, viņam notikušas regulāras veselības pārbaudes. Japiņš runājis arī ar jaunieša treneriem, kuri sacīja, ka sportistam iepriekš nav konstatētas nekādas veselības problēmas. 
Mediķu klātbūtne sacensībās esot nodrošināta kā ierasts. Uzlabojumu nepieciešamību šajā saistībā turpmākajās sacensībās Japiņš pašreiz nesaskata, jo traģiskais notikums nav saistāms ar kavētu medicīniskās palīdzības sniegšanu. &quot;Pašreiz nav skaidrs, kas noticis. Savā ziņā kaut kas mistisks. Čakšs nebija nesagatavots sportists no ielas, bet labākais izlases dalībnieks, kurš trenējās,&quot; pauda Japiņš. 
Jaunā SEB MTB velomaratona sezona svētdien sākās ar &quot;Rietumu-Delfin&quot; komandas braucēju uzvarām. 
&quot;Rietumu-Delfin&quot; vienības braucēji Dmitrijs Sorokins un Lelde Ardava uzvarēja prestižākajā &quot;Toyota Hybrid&quot; distancē, kur sportistiem bija jāpieveic 55 kilometri. Sākumā dalībnieki mēroja apli pa Cēsu ielām, bet tad devās uz Valmieru. 
Šajā distancē šoreiz trasē nedevās neviens no pērnā gada goda pjedestāla īpašniekiem, kas nozīmēja, ka gaidāms ne tikai jauns klasiskās distances čempions, bet arī visi medaļnieki. Jau neilgi pēc Cēsīm bija izkristalizējusies vadošā grupa, kur skaitliskais pārsvars bija ZZK braucējiem, taču to viņiem neizdevās realizēt ar uzvaru. Apmēram 15 kilometrus pirms finiša no līderu grupas aizbēga &quot;Rietumu-Delfin&quot; komandas braucējs Sorokins, vienatnē sasniedzot finiša līniju Valmierā. Tikmēr goda pjedestāla otro un trešo vietu sadalīja ZZK braucēji Arnis Pētersons un Ivars Prokofjevs, no uzvarētāja atpaliekot par vairāk nekā minūti. 
Sievietēm &quot;Toyota Hybrid&quot; distancē pārliecinoši ātrākā bija &quot;Rietumu-Delfin&quot; braucēja un pērnās sezonas SEB MTB maratona čempione Ardava, neatstājot nekādas cerības tuvākajām konkurentēm Ingrīdai Šmitei (&quot;Sportlife.lv&quot;) un Madarai Fūrmanei (&quot;Belo Cycling Project&quot;/&quot;SKANSTE&quot;). Savukārt 44 kilometrus garajā &quot;Virši-A&quot; distancē pirmais finiša līniju sasniedza Reinis Markss (&quot;Sportlife.lv&quot;), par astoņām sekundēm apsteidzot Tomu Dinsbergu (&quot;Hawaii Express Scott&quot;) un par 11 sekundēm - Gintu Jakovelu (&quot;Volkswagen-Veloprofs.lv&quot;). Sievietēm šajā distancē ātrākā bija Viktorija Sipoviča (&quot;Fans AP-Print&quot;). 
Kopumā svētdien sacensībās piedalījās vairāk nekā 2000 riteņbraucēji. Jau pēc divām nedēļām SEB MTB maratona sezona turpināsies Smiltenē, kur 8.maijā tiks noskaidroti arī spēcīgākie Latvijas čempionāta vērtējumā. Savukārt 5.jūnijā Siguldā SEB MTB trešais posms būs arī Eiropas XCM čempionāts. 
Foto: Facebook
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2016/04/25/niklavs-1_1461512708006-720x0_social_jpg.jpg</main_image>
</document>
