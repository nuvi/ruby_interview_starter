<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Premiér Fico sa má lepšie, nabehol na cestu rekonvalescencie</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/slovensko/clanok/1060277-premier-fico-sa-ma-lepsie-nabehol-na-cestu-rekonvalescencie/</topic_url>
<topic_text>
Premiér Fico sa má lepšie, nabehol na cestu rekonvalescencie Autor: SITA, dnes 12:27 Podľa podpredsedu vlády a ministra vnútra Roberta Kaliňáka má každý ústavný činiteľ vrátane Fica nárok na určitú mieru súkromia. Predseda vlády SR Robert Fico. Foto: archívne, SITA/Robert Tappert BRATISLAVA 25. apríla (WebNoviny.sk) – Premiér sa má každý deň lepšie a lepšie, nabehol na cestu rekonvalescencie. Pre médiá to v pondelok povedal podpredseda vlády pre investície Peter Pellegrini. Fica, ktorý sa v piatok 22. apríla podrobil operácii, zastupujú vicepremiér pre investície Peter Pellegrini, podpredseda vlády a minister vnútra Robert Kaliňák, ale aj minister zahraničných vecí Miroslav Lajčák. &quot;Myslím si, že do niekoľkých týždňov by sa premiér mohol vrátiť do práce,&quot; dodal Pellegrini. Ako priblížil, kto a ako Fica zastúpi, sa dohadujú operatívne na týždennej báze. &quot;Dnes (v pondelok) viedol vládu pán podpredseda Robert Kaliňák, ja sa zase zúčastňujem na nejakých stretnutiach. Všetko ide hladko, tak ako má a tak, ako nás o to požiadal pán premiér,&quot; spresnil. Odporúčame: Predsedovi parlamentu Dankovi odstránili časť žalúdka Minister zdravotníctva Tomáš Drucker je spokojný s informáciami, ktoré o zdravotnom stave premiéra má. Pripustil však, že keďže ide o premiéra, verejnosť má zvýšený záujem o informácie o Ficovom zdravotnom stave. &quot;Pán premiér je síce aj premiér a vzbudzuje záujem, a tomu úplne rozumiem, ale je aj fyzická osoba a otázka zdravia je jeho osobnou vecou. Ak si to takto zvolil, tak to plne rešpektujem,&quot; dodal šéf rezortu zdravotníctva s tým, že sa snažia poskytnúť takú mieru informácií, aby to bolo v súlade s tým, čo si želá premiér, ale aj aby bol záujem verejnosti dostatočne uspokojený. Drucker tiež informoval, že rovnako ako je v kontakte s lekármi premiéra, tak je aj v kontakte s lekármi predsedu parlamentu Andreja Danka, ktorý v pondelok podstupuje operáciu žalúdka. Lajčákovi informácie o Ficovi poskytol Kaliňák S vývojom zdravotného stavu premiéra je spokojný aj minister zahraničných vecí Miroslav Lajčák, ktorému informácie poskytol podpredseda vlády Robert Kaliňák. Šéfovi kabinetu v piatok 22. apríla urobili kardiochirurgický zákrok v NÚSCH v Bratislave. Zákrok urobil prednosta kliniky Michal Hulman, ktorý zdôraznil, že prebehol štandardne. Premiérovi lekári robili podľa informácií Denníka N bypass, pri ktorom sa pomocou spojky obídu zúžené cievy. U premiéra išlo o odstránenie zúženia ciev na troch miestach, teda trojnásobný bypass, tvrdí denník. Pri zavedení bypassov premostia slabo priechodné cievy cievami z inej časti tela, obvykle z nohy alebo hrudníka. Lajčák tiež pripustil, že pokiaľ ide o prípravu predsedníctva v Rade EÚ, ktoré Slovensko prevezme od júla, musia počítať s tým, že premiér bude ešte chvíľu neprítomný. Dodal však, že premiéra na predsedníctvo pripravujú tak kvalitne, aby samotný výkon predsedníctva nebol pre neho stresujúci. &quot;Musíme prehodnotiť niektoré veci, mali sme pripravenú návštevu do Bruselu, tú budeme musieť odložiť. Pri niektorých aktivitách ho zastúpim ja. Nič dramatické alebo tragické sa nedeje, všetko zvládame v rámci rozdelenia kompetencií alebo posunutia termínov,&quot; objasnil ďalej Lajčák. Takisto si myslí, že otázka informovania o zdravotnom stave premiéra je aj otázka osobná, respektíve etická. &quot;Beriem to tak, že to bola jeho prosba a myslím si, že by sme to v takejto situácii mali rešpektovať,&quot; dodal. Na zmenu ústavy nie je podľa Kaliňáka dôvod Podávanie informácií o Ficovom zdravotnom stave považuje podpredseda vlády a zároveň minister vnútra Robert Kaliňák za ústretové, keďže novinári vedia kde, kým a ako bol operovaný. Ako ďalej povedal novinárom v pondelok po mimoriadnom rokovaní vlády, informovanie o premiérovom stave je štandardné. &quot;Jeho stav je stabilizovaný, operácia prebehla bez komplikácií, takisto rekonvalescencia je bez komplikácií, pričom to má dobrú prognózu.&quot; Dodal, že konkrétnosť bola.Podľa Kaliňáka má každý ústavný činiteľ vrátane Fica nárok na určitú mieru súkromia. &quot;V žiadnom zákone nie je napísané, že by mal, alebo musel informovať a akým spôsobom. Neviem o tom, že je rozdiel medzi fyzickou osobou a ústavným činiteľom. Nie je v žiadnom zákone alebo dokonca ústave napísané, že majú menšie právo na súkromie a že by mali alebo nemali informovať,&quot; povedal šéf rezortu vnútra. Myslí si však, že keď sa premiér dostane do plného pracovného režimu, určite rád zreprodukuje všetky veci, ktoré ho postretli. Na zmenu ústavy, ktorá by sa týkala dlhodobejšej pracovnej neschopnosti ústavných činiteľov, nie je podľa Roberta Kaliňáka žiadny dôvod. Aj predseda vlády, aj predseda Národnej rady SR majú podľa jeho slov svojich zástupcov. Rozdiel je len v prípade prezidenta, ktorý svojich zástupcov nemá, jeho by zastupoval šéf vlády alebo šéf parlamentu. &quot;Nie je dôvod, aby nejaká zmena bola, pretože na nikoho iného ako na podpredsedov by kompetencie prejsť nemohli,&quot; vysvetlil. Fico si podľa neho vybral štandardnú PN, preto netreba nič upravovať ani nič riešiť. &quot;Všetky veci fungujú,&quot; dodal. Zdravotný stav predsedu vlády napreduje podľa šéfa ministerstva vnútra pozitívnym smerom. &quot;Všetky pokroky, ktoré zo zdravotného hľadiska robí, nás napĺňajú optimizmom, že vo veľmi krátkom čase ho budeme opäť vidieť medzi nami na vláde,&quot; povedal Kaliňák. Odhadol, že mimo by mal byť Fico týždne, pričom jeho návrat by mal byť pozvoľný. &quot;Druhý deň po operácii sa ma pýtal na pracovné veci, referoval som mu, dostal som už od neho aj pokyny, takže pracuje aj z lôžka. No kedy bude prítomný na vláde odhadnúť neviem,&quot; priblížil situáciu. Začiatok predsedníctva však zvládnu podľa neho so &quot;všetkými rukami aj nohami&quot; . Podľa Kaliňáka je možné, že nastanú situácie, keď budú všetci traja podpredsedovia vlády zapojení do svojej práce, je to štandardné rozdelenie. Zastupovanie premiéra však nepovažuje za nič výnimočné. &quot;Vždy môžu nastať situácie, ktoré si vyžiadajú, aby sme boli viacerí zapojení, ale to aj v čase, keď je premiér zdravý a v úrade. Človek nevie byť na dvoch či troch miestach naraz,&quot; dodal na záver.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/slovensko/clanok/1060277-premier-fico-sa-ma-lepsie-nabehol-na-cestu-rekonvalescencie/</post_url>
<post_date>20160425</post_date>
<post_time>1027</post_time>
<username></username>
<post>
Premiér Fico sa má lepšie, nabehol na cestu rekonvalescencie Autor: SITA, dnes 12:27 Podľa podpredsedu vlády a ministra vnútra Roberta Kaliňáka má každý ústavný činiteľ vrátane Fica nárok na určitú mieru súkromia. Predseda vlády SR Robert Fico. Foto: archívne, SITA/Robert Tappert BRATISLAVA 25. apríla (WebNoviny.sk) – Premiér sa má každý deň lepšie a lepšie, nabehol na cestu rekonvalescencie. Pre médiá to v pondelok povedal podpredseda vlády pre investície Peter Pellegrini. Fica, ktorý sa v piatok 22. apríla podrobil operácii, zastupujú vicepremiér pre investície Peter Pellegrini, podpredseda vlády a minister vnútra Robert Kaliňák, ale aj minister zahraničných vecí Miroslav Lajčák. &quot;Myslím si, že do niekoľkých týždňov by sa premiér mohol vrátiť do práce,&quot; dodal Pellegrini. Ako priblížil, kto a ako Fica zastúpi, sa dohadujú operatívne na týždennej báze. &quot;Dnes (v pondelok) viedol vládu pán podpredseda Robert Kaliňák, ja sa zase zúčastňujem na nejakých stretnutiach. Všetko ide hladko, tak ako má a tak, ako nás o to požiadal pán premiér,&quot; spresnil. Odporúčame: Predsedovi parlamentu Dankovi odstránili časť žalúdka Minister zdravotníctva Tomáš Drucker je spokojný s informáciami, ktoré o zdravotnom stave premiéra má. Pripustil však, že keďže ide o premiéra, verejnosť má zvýšený záujem o informácie o Ficovom zdravotnom stave. &quot;Pán premiér je síce aj premiér a vzbudzuje záujem, a tomu úplne rozumiem, ale je aj fyzická osoba a otázka zdravia je jeho osobnou vecou. Ak si to takto zvolil, tak to plne rešpektujem,&quot; dodal šéf rezortu zdravotníctva s tým, že sa snažia poskytnúť takú mieru informácií, aby to bolo v súlade s tým, čo si želá premiér, ale aj aby bol záujem verejnosti dostatočne uspokojený. Drucker tiež informoval, že rovnako ako je v kontakte s lekármi premiéra, tak je aj v kontakte s lekármi predsedu parlamentu Andreja Danka, ktorý v pondelok podstupuje operáciu žalúdka. Lajčákovi informácie o Ficovi poskytol Kaliňák S vývojom zdravotného stavu premiéra je spokojný aj minister zahraničných vecí Miroslav Lajčák, ktorému informácie poskytol podpredseda vlády Robert Kaliňák. Šéfovi kabinetu v piatok 22. apríla urobili kardiochirurgický zákrok v NÚSCH v Bratislave. Zákrok urobil prednosta kliniky Michal Hulman, ktorý zdôraznil, že prebehol štandardne. Premiérovi lekári robili podľa informácií Denníka N bypass, pri ktorom sa pomocou spojky obídu zúžené cievy. U premiéra išlo o odstránenie zúženia ciev na troch miestach, teda trojnásobný bypass, tvrdí denník. Pri zavedení bypassov premostia slabo priechodné cievy cievami z inej časti tela, obvykle z nohy alebo hrudníka. Lajčák tiež pripustil, že pokiaľ ide o prípravu predsedníctva v Rade EÚ, ktoré Slovensko prevezme od júla, musia počítať s tým, že premiér bude ešte chvíľu neprítomný. Dodal však, že premiéra na predsedníctvo pripravujú tak kvalitne, aby samotný výkon predsedníctva nebol pre neho stresujúci. &quot;Musíme prehodnotiť niektoré veci, mali sme pripravenú návštevu do Bruselu, tú budeme musieť odložiť. Pri niektorých aktivitách ho zastúpim ja. Nič dramatické alebo tragické sa nedeje, všetko zvládame v rámci rozdelenia kompetencií alebo posunutia termínov,&quot; objasnil ďalej Lajčák. Takisto si myslí, že otázka informovania o zdravotnom stave premiéra je aj otázka osobná, respektíve etická. &quot;Beriem to tak, že to bola jeho prosba a myslím si, že by sme to v takejto situácii mali rešpektovať,&quot; dodal. Na zmenu ústavy nie je podľa Kaliňáka dôvod Podávanie informácií o Ficovom zdravotnom stave považuje podpredseda vlády a zároveň minister vnútra Robert Kaliňák za ústretové, keďže novinári vedia kde, kým a ako bol operovaný. Ako ďalej povedal novinárom v pondelok po mimoriadnom rokovaní vlády, informovanie o premiérovom stave je štandardné. &quot;Jeho stav je stabilizovaný, operácia prebehla bez komplikácií, takisto rekonvalescencia je bez komplikácií, pričom to má dobrú prognózu.&quot; Dodal, že konkrétnosť bola.Podľa Kaliňáka má každý ústavný činiteľ vrátane Fica nárok na určitú mieru súkromia. &quot;V žiadnom zákone nie je napísané, že by mal, alebo musel informovať a akým spôsobom. Neviem o tom, že je rozdiel medzi fyzickou osobou a ústavným činiteľom. Nie je v žiadnom zákone alebo dokonca ústave napísané, že majú menšie právo na súkromie a že by mali alebo nemali informovať,&quot; povedal šéf rezortu vnútra. Myslí si však, že keď sa premiér dostane do plného pracovného režimu, určite rád zreprodukuje všetky veci, ktoré ho postretli. Na zmenu ústavy, ktorá by sa týkala dlhodobejšej pracovnej neschopnosti ústavných činiteľov, nie je podľa Roberta Kaliňáka žiadny dôvod. Aj predseda vlády, aj predseda Národnej rady SR majú podľa jeho slov svojich zástupcov. Rozdiel je len v prípade prezidenta, ktorý svojich zástupcov nemá, jeho by zastupoval šéf vlády alebo šéf parlamentu. &quot;Nie je dôvod, aby nejaká zmena bola, pretože na nikoho iného ako na podpredsedov by kompetencie prejsť nemohli,&quot; vysvetlil. Fico si podľa neho vybral štandardnú PN, preto netreba nič upravovať ani nič riešiť. &quot;Všetky veci fungujú,&quot; dodal. Zdravotný stav predsedu vlády napreduje podľa šéfa ministerstva vnútra pozitívnym smerom. &quot;Všetky pokroky, ktoré zo zdravotného hľadiska robí, nás napĺňajú optimizmom, že vo veľmi krátkom čase ho budeme opäť vidieť medzi nami na vláde,&quot; povedal Kaliňák. Odhadol, že mimo by mal byť Fico týždne, pričom jeho návrat by mal byť pozvoľný. &quot;Druhý deň po operácii sa ma pýtal na pracovné veci, referoval som mu, dostal som už od neho aj pokyny, takže pracuje aj z lôžka. No kedy bude prítomný na vláde odhadnúť neviem,&quot; priblížil situáciu. Začiatok predsedníctva však zvládnu podľa neho so &quot;všetkými rukami aj nohami&quot; . Podľa Kaliňáka je možné, že nastanú situácie, keď budú všetci traja podpredsedovia vlády zapojení do svojej práce, je to štandardné rozdelenie. Zastupovanie premiéra však nepovažuje za nič výnimočné. &quot;Vždy môžu nastať situácie, ktoré si vyžiadajú, aby sme boli viacerí zapojení, ale to aj v čase, keď je premiér zdravý a v úrade. Človek nevie byť na dvoch či troch miestach naraz,&quot; dodal na záver.
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/1402707/490x327/snem-smeru-rozhoduje-o-socialnom-balicku.jpg</main_image>
</document>
