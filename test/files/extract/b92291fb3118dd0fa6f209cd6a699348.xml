<?xml version="1.0" encoding="UTF-8"?>
<document>
<type>mainstream</type>
<forum>http://beasbokhylla.se/index.rss</forum>
<forum_title>Beas bokhylla</forum_title>
<discussion_title>Pride and prejudice and zombies</discussion_title>
<language>swedish</language>
<gmt_offset></gmt_offset>
<topic_url>http://beasbokhylla.se/2016/april/pride-and-prejudice-and-zombies.html</topic_url>
<topic_text>
Pride and prejudice and zombies 25 april 2016, 16:15 ” It is a truth universally acknowledged that a zombie in possession of brains must be in want of more brains” I helgen som gick såg jag filmatiseringen av Pride and prejudice and zombies , som är baserad på en bok med samma namn av Seth Graham-Smith, och den boken i sin tur är baserad på Austens Pride and prejudice. Historien utspelar sig under samma tidsepok som Austens bok, men stora delar av mänskligheten är smittade med ett virus som gör dem till blodtörstiga odöda. Flickorna Bennet är skickligt tränade i olika former av stridskonst, och har ständigt vapen med sig vart de än går. Darcy är Englands främste zombiejägare, och är klädd i en rolig lång skinnkappa som påminner om utstyrslarna i The Matrix. Jag tyckte om filmen, och uppskattade humorn i den. Skaparna verkar ha insett att man inte kan skapa en film av det här slaget utan att bjuda på ironiska blinkningar på sin egen bekostnad, och de har också lyckats skapa starka kvinnokaraktärer, vilket tilltalar feministen i mig. När Mr. Collins önskar äkta någon av systrarna Bennet och frågar kring matbordet vem som har lagat den utsökta maten, svarar deras far (Charles Dance från Game of Thrones) roat och lite förnärmat att hans döttrar är skolade i krigskonst och inte kökskonst, tack så mycket. En annan rolig karaktär är Lady Catherine de Bourgh, den rika mostern till Darcy. Här spelas hon av Lena Headey (Cersei från Game of Thrones) och har tack vare sin rikedom en egen armé att förfoga över. Inte nog med det, hon är själv en legendarisk krigare, verkligen en kick-ass lady. Och flera gånger övergår munhuggeriet kvinnor emellan i handgripligheter, som en uppvisning i hur skickliga de är i stridskonst. Galet roligt! De flesta av skådespelarna tilltalade mig, utom Sam Riley som spelar Darcy – han har ju en så konstig röst! Men efter ett tag glömde jag bort att jag störde mig på honom, för kemin mellan honom och Elizabeth (Lily James) fungerade ändå. En ganska surrealistisk blandning av gammalt och nytt, levererat av skådisar som tar hela farsen på allvar – underhållande och bitvis väldigt roligt! Ett måste för oss Jane Austen-fans, vare sig vi är roade av den här sortens utnyttjande och förvrängande av den fantastiska litteraturen som ligger till grund, eller inte.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://beasbokhylla.se/2016/april/pride-and-prejudice-and-zombies.html</post_url>
<post_date>20160425</post_date>
<post_time>1415</post_time>
<username></username>
<post>
Pride and prejudice and zombies 25 april 2016, 16:15 ” It is a truth universally acknowledged that a zombie in possession of brains must be in want of more brains” I helgen som gick såg jag filmatiseringen av Pride and prejudice and zombies , som är baserad på en bok med samma namn av Seth Graham-Smith, och den boken i sin tur är baserad på Austens Pride and prejudice. Historien utspelar sig under samma tidsepok som Austens bok, men stora delar av mänskligheten är smittade med ett virus som gör dem till blodtörstiga odöda. Flickorna Bennet är skickligt tränade i olika former av stridskonst, och har ständigt vapen med sig vart de än går. Darcy är Englands främste zombiejägare, och är klädd i en rolig lång skinnkappa som påminner om utstyrslarna i The Matrix. Jag tyckte om filmen, och uppskattade humorn i den. Skaparna verkar ha insett att man inte kan skapa en film av det här slaget utan att bjuda på ironiska blinkningar på sin egen bekostnad, och de har också lyckats skapa starka kvinnokaraktärer, vilket tilltalar feministen i mig. När Mr. Collins önskar äkta någon av systrarna Bennet och frågar kring matbordet vem som har lagat den utsökta maten, svarar deras far (Charles Dance från Game of Thrones) roat och lite förnärmat att hans döttrar är skolade i krigskonst och inte kökskonst, tack så mycket. En annan rolig karaktär är Lady Catherine de Bourgh, den rika mostern till Darcy. Här spelas hon av Lena Headey (Cersei från Game of Thrones) och har tack vare sin rikedom en egen armé att förfoga över. Inte nog med det, hon är själv en legendarisk krigare, verkligen en kick-ass lady. Och flera gånger övergår munhuggeriet kvinnor emellan i handgripligheter, som en uppvisning i hur skickliga de är i stridskonst. Galet roligt! De flesta av skådespelarna tilltalade mig, utom Sam Riley som spelar Darcy – han har ju en så konstig röst! Men efter ett tag glömde jag bort att jag störde mig på honom, för kemin mellan honom och Elizabeth (Lily James) fungerade ändå. En ganska surrealistisk blandning av gammalt och nytt, levererat av skådisar som tar hela farsen på allvar – underhållande och bitvis väldigt roligt! Ett måste för oss Jane Austen-fans, vare sig vi är roade av den här sortens utnyttjande och förvrängande av den fantastiska litteraturen som ligger till grund, eller inte.
</post>
<signature>

</signature>
<external_links>

</external_links>
<country>SE</country>
<main_image>http://cdn3.cdnme.se/1573898/8-3/pride-and-prejudice-and-zombies_571d0e10e087c354f8699bef.jpg</main_image>
</document>
