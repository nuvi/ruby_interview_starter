<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=291&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>दुष्काळी उपाययोजनांबाबत प्रशासन सज्ज : जिल्हाधिकारी</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=4755605809443050406&amp;SectionId=12&amp;SectionName=पश्चिम महाराष्ट्र&amp;NewsDate=20160203&amp;Provider=-&amp;NewsTitle=दुष्काळी उपाययोजनांबाबत  प्रशासन सज्ज : जिल्हाधिकारी</topic_url>
<topic_text>
सांगली - दुष्काळाला समर्थपणे तोंड देण्यास जिल्हा प्रशासन सज्ज आहे. जूनपर्यंतचा टंचाई आराखडा तयार करण्यात येत आहे. पाणीपुरवठ्यासाठी टॅंकरची मागणी वाढत असली, तरी ती शंभरपेक्षा जास्त होणार नाही. पाणी आणि चारा टंचाईवर मात करण्यासाठी काही पर्याय समोर आले आहेत, अशी माहिती जिल्हाधिकारी शेखर गायकवाड यांनी आज दिली.
जत तालुक्‍यात पिण्याच्या पाण्यासाठी टॅंकरची मागणी वाढत आहे. सध्या तेथे ६८ टॅंकरने पाणी पुरवठा सुरू आहे. म्हैसाळ योजना सुरू होण्याची शक्‍यता अजून तरी दिसत नाही. चारा छावण्यांची मागणीही वाढत आहे. या पार्श्‍वभूमीवर आज जिल्हाधिकारी शेखर गायकवाड यांनी पत्रकारांशी बोलताना दुष्काळाला समर्थपणे तोंड देऊ, असा विश्‍वास व्यक्त केला.
गायकवाड म्हणाले,‘‘ जूनपर्यंतचा टंचाई आराखडा तयार करण्यात येत आहे. तासगाव, जत, कवठेमहांकाळ तालुक्‍यांत पाण्याची टंचाई आहे. जतमध्ये ६८ टॅंकर सुरू आहेत. मात्र दुष्काळी भागात टॅंकरची संख्या शंभरपेक्षा जास्त जाणार नाही. उलट म्हैसाळ योजनेचे पाणी सुरू झाल्यास टॅंकर कमी होतील. तात्पुरती पाणीपुरवठा योजना लांडगेवाडी येथे सुरू करण्याचा एक पर्याय आहे. म्हैसाळ कालव्यातून हे पाणी तात्पुरती सोय करून लांडगेवाडी परिसरातील काही गावांना देता येईल का असा विचार आहे. ताकारी, टेंभूचे आवर्तन सुरू आहे. त्यातून त्या भागातील कालवे भरून घेण्यात येत आहेत. त्यामुळे खानापूर तासगावपर्यंतच्या काही गावांमध्ये टंचाई जाणवणार नाही. टंचाईचा जास्त फटका जत तालुक्‍याला बसणार आहे. चारा छावणीची मागणी संस्था करत आहेत. शेतकऱ्यांकडून मागणी नाही. छावणीपेक्षा काही संस्थांनी दुष्काळी भागातील जनावरांना सांभाळण्याची जबाबदारी घ्यावी असे प्रयत्न आहेत. भाजपचे जिल्हाध्यक्ष पृथ्वीराज देशमुख यांनी पाच हजार जनावरे सांभाळण्याची तयारी दर्शवली आहे. पूर्वभागातील बागायती परिसरातील संस्थांनी तशी तयारी दर्शवली तर पशुधन वाचवण्यासाठी मदत होईल.’’
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=4755605809443050406&amp;SectionId=12&amp;SectionName=पश्चिम महाराष्ट्र&amp;NewsDate=20160203&amp;Provider=-&amp;NewsTitle=दुष्काळी उपाययोजनांबाबत  प्रशासन सज्ज : जिल्हाधिकारी</post_url>
<post_date>20160203</post_date>
<post_time></post_time>
<username>- -</username>
<post>
सांगली - दुष्काळाला समर्थपणे तोंड देण्यास जिल्हा प्रशासन सज्ज आहे. जूनपर्यंतचा टंचाई आराखडा तयार करण्यात येत आहे. पाणीपुरवठ्यासाठी टॅंकरची मागणी वाढत असली, तरी ती शंभरपेक्षा जास्त होणार नाही. पाणी आणि चारा टंचाईवर मात करण्यासाठी काही पर्याय समोर आले आहेत, अशी माहिती जिल्हाधिकारी शेखर गायकवाड यांनी आज दिली.
जत तालुक्‍यात पिण्याच्या पाण्यासाठी टॅंकरची मागणी वाढत आहे. सध्या तेथे ६८ टॅंकरने पाणी पुरवठा सुरू आहे. म्हैसाळ योजना सुरू होण्याची शक्‍यता अजून तरी दिसत नाही. चारा छावण्यांची मागणीही वाढत आहे. या पार्श्‍वभूमीवर आज जिल्हाधिकारी शेखर गायकवाड यांनी पत्रकारांशी बोलताना दुष्काळाला समर्थपणे तोंड देऊ, असा विश्‍वास व्यक्त केला.
गायकवाड म्हणाले,‘‘ जूनपर्यंतचा टंचाई आराखडा तयार करण्यात येत आहे. तासगाव, जत, कवठेमहांकाळ तालुक्‍यांत पाण्याची टंचाई आहे. जतमध्ये ६८ टॅंकर सुरू आहेत. मात्र दुष्काळी भागात टॅंकरची संख्या शंभरपेक्षा जास्त जाणार नाही. उलट म्हैसाळ योजनेचे पाणी सुरू झाल्यास टॅंकर कमी होतील. तात्पुरती पाणीपुरवठा योजना लांडगेवाडी येथे सुरू करण्याचा एक पर्याय आहे. म्हैसाळ कालव्यातून हे पाणी तात्पुरती सोय करून लांडगेवाडी परिसरातील काही गावांना देता येईल का असा विचार आहे. ताकारी, टेंभूचे आवर्तन सुरू आहे. त्यातून त्या भागातील कालवे भरून घेण्यात येत आहेत. त्यामुळे खानापूर तासगावपर्यंतच्या काही गावांमध्ये टंचाई जाणवणार नाही. टंचाईचा जास्त फटका जत तालुक्‍याला बसणार आहे. चारा छावणीची मागणी संस्था करत आहेत. शेतकऱ्यांकडून मागणी नाही. छावणीपेक्षा काही संस्थांनी दुष्काळी भागातील जनावरांना सांभाळण्याची जबाबदारी घ्यावी असे प्रयत्न आहेत. भाजपचे जिल्हाध्यक्ष पृथ्वीराज देशमुख यांनी पाच हजार जनावरे सांभाळण्याची तयारी दर्शवली आहे. पूर्वभागातील बागायती परिसरातील संस्थांनी तशी तयारी दर्शवली तर पशुधन वाचवण्यासाठी मदत होईल.’’
</post>
<signature>

</signature>
<external_links>

</external_links>
<country>US</country>
<main_image></main_image>
</document>
