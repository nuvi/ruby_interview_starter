<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Maďarská ústava bráni islamizácii krajiny, tvrdí Orbán</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/svet/clanok/1060437-madarska-ustava-brani-islamizacii-krajiny-tvrdi-orban/</topic_url>
<topic_text>
Maďarská ústava bráni islamizácii krajiny, tvrdí Orbán Autor: SITA, dnes 20:52 Maďarský premiér Orbán vyjadril presvedčenie, že odpovede na problémy demografie a trhu práce musia členské krajiny Európskej únie hľadať v rámci svojej suverenity. Maďarský premiér Viktor Orbán Foto: SITA/AP Budapešť 25. apríla (WebNoviny.sk) - Maďarská ústava bráni islamizácii krajiny, pretože chráni maďarský jazyk a kultúru. Vyhlásil to dnes premiér Viktor Orbán pri príležitosti piateho výročia vyhlásenia novej ústavy krajiny.Orbán na slávnostnom podujatí v parlamente zdôraznil, že je potrebné strážiť vonkajšie hranice Schengenu. Posúdenie žiadostí tých, ktorí chcú prísť do Európy, je podľa neho potrebné vykonať v kontrolovateľných podmienkach mimo európskeho územia, informovala agentúra MTI. Orbán vyjadril presvedčenie, že odpovede na problémy demografie a trhu práce musia členské krajiny Európskej únie hľadať v rámci svojej suverenity. Súčasná EÚ nemá funkčné návrhy na riešenie rôznych kríz, Maďarsko a štáty strednej Európy naproti tomu charakterizuje &quot;akcieschopnosť a životaschopnosť&quot;, myslí si Orbán. &quot; Rozdiel tkvie v tom, že Maďarsko má modernú ústavu, Maďari dokážu sformulovať to, odkiaľ prišli, kde sú a kam smerujú. Európa popiera svoj pôvod a nechce priznať, kam ide ,&quot; dodal. Prezident Pál Schmitt podpísal zákon o novej ústave 25. apríla 2011. Do platnosti vstúpil 1. januára 2012.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/svet/clanok/1060437-madarska-ustava-brani-islamizacii-krajiny-tvrdi-orban/</post_url>
<post_date>20160425</post_date>
<post_time>1852</post_time>
<username></username>
<post>
Maďarská ústava bráni islamizácii krajiny, tvrdí Orbán Autor: SITA, dnes 20:52 Maďarský premiér Orbán vyjadril presvedčenie, že odpovede na problémy demografie a trhu práce musia členské krajiny Európskej únie hľadať v rámci svojej suverenity. Maďarský premiér Viktor Orbán Foto: SITA/AP Budapešť 25. apríla (WebNoviny.sk) - Maďarská ústava bráni islamizácii krajiny, pretože chráni maďarský jazyk a kultúru. Vyhlásil to dnes premiér Viktor Orbán pri príležitosti piateho výročia vyhlásenia novej ústavy krajiny.Orbán na slávnostnom podujatí v parlamente zdôraznil, že je potrebné strážiť vonkajšie hranice Schengenu. Posúdenie žiadostí tých, ktorí chcú prísť do Európy, je podľa neho potrebné vykonať v kontrolovateľných podmienkach mimo európskeho územia, informovala agentúra MTI. Orbán vyjadril presvedčenie, že odpovede na problémy demografie a trhu práce musia členské krajiny Európskej únie hľadať v rámci svojej suverenity. Súčasná EÚ nemá funkčné návrhy na riešenie rôznych kríz, Maďarsko a štáty strednej Európy naproti tomu charakterizuje &quot;akcieschopnosť a životaschopnosť&quot;, myslí si Orbán. &quot; Rozdiel tkvie v tom, že Maďarsko má modernú ústavu, Maďari dokážu sformulovať to, odkiaľ prišli, kde sú a kam smerujú. Európa popiera svoj pôvod a nechce priznať, kam ide ,&quot; dodal. Prezident Pál Schmitt podpísal zákon o novej ústave 25. apríla 2011. Do platnosti vstúpil 1. januára 2012.
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/1408952/490x327/orban-pritvrdil-svoj-postoj-nechce-multikulturalizmus.jpeg</main_image>
</document>
