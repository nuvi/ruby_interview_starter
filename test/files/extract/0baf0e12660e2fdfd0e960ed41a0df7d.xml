<?xml version="1.0" encoding="UTF-8"?>
<document>
<type>mainstream</type>
<forum>http://www.delmagyar.hu/_rss.php?fid=24</forum>
<forum_title>delmagyar.hu - A delmagyar.hu összes híre</forum_title>
<discussion_title>Visszatér a tévébe a német humorista, akit Erdogan feljelentett</discussion_title>
<language>hungarian</language>
<gmt_offset></gmt_offset>
<topic_url>http://www.delmagyar.hu/szorakozas/visszater_a_tevebe_a_nemet_humorista_akit_erdogan_feljelentett/2472218/</topic_url>
<topic_text>
A műsor szerkesztői a Neo Magazine Royale Facebook-oldalán közölték, hogy a program május 12-én kerül ismét adásba. A ZDF egyik szóvivője ezt hétfőn megerősítette és hozzátette, június 2-ig további négy adást terveznek.Jan Böhmermann a műsor március végi adásában olvasta fel a török államfőt válogatott durvaságokkal sértegető versét. Alkotásáról elmondta, az a szándéka, hogy kitapasztalja, hol vannak a politikai szatíra határai Németországban. A verset válasznak szánta arra, hogy az ankarai vezetés kifogásolta egy másik közszolgálati csatorna, az NDR extra3 című szatirikus műsorának Erdogant gúnyoló dalát.Április 11-én a berlini török nagykövetség úgynevezett szóbeli jegyzéket intézett a német külügyminisztériumhoz, a büntető törvénykönyv 103. paragrafusa alapján kérve a műsorvezető felelősségre vonását.A felségsértési paragrafusnak is nevezett jogszabály külföldi intézmények és képviselőik megsértésének büntetéséről rendelkezik. Az igazságszolgáltatás ilyen esetekben csak német kormányzati felhatalmazással léphet működésbe. A XIX. századból származó jogszabály értelmében akár három év szabadságvesztés is kiszabható.A komikus ellen maga Erdogan is feljelentést tett.Angela Merkel német kancellár április 15-én bejelentette, hogy kormánya eleget tesz Ankara kérésének. Kiemelte: a felhatalmazás az eljárás megindítására nem jelenti azt, hogy a kormány eleve bűnösnek tartja Böhmermannt, vagy állást foglalna abban a kérdésben, hogy hol húzódik a véleménynyilvánítás, a sajtószabadság és a művészet szabadságának határa. Jelenleg a mainzi ügyészség vizsgálja a Böhmermann-ügyet.Egy nappal a kancellár bejelentését követően a komikus közölte, egy ideig nem lesz látható a képernyőn.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.delmagyar.hu/szorakozas/visszater_a_tevebe_a_nemet_humorista_akit_erdogan_feljelentett/2472218/</post_url>
<post_date>20160425</post_date>
<post_time>1811</post_time>
<username></username>
<post>
A műsor szerkesztői a Neo Magazine Royale Facebook-oldalán közölték, hogy a program május 12-én kerül ismét adásba. A ZDF egyik szóvivője ezt hétfőn megerősítette és hozzátette, június 2-ig további négy adást terveznek.Jan Böhmermann a műsor március végi adásában olvasta fel a török államfőt válogatott durvaságokkal sértegető versét. Alkotásáról elmondta, az a szándéka, hogy kitapasztalja, hol vannak a politikai szatíra határai Németországban. A verset válasznak szánta arra, hogy az ankarai vezetés kifogásolta egy másik közszolgálati csatorna, az NDR extra3 című szatirikus műsorának Erdogant gúnyoló dalát.Április 11-én a berlini török nagykövetség úgynevezett szóbeli jegyzéket intézett a német külügyminisztériumhoz, a büntető törvénykönyv 103. paragrafusa alapján kérve a műsorvezető felelősségre vonását.A felségsértési paragrafusnak is nevezett jogszabály külföldi intézmények és képviselőik megsértésének büntetéséről rendelkezik. Az igazságszolgáltatás ilyen esetekben csak német kormányzati felhatalmazással léphet működésbe. A XIX. századból származó jogszabály értelmében akár három év szabadságvesztés is kiszabható.A komikus ellen maga Erdogan is feljelentést tett.Angela Merkel német kancellár április 15-én bejelentette, hogy kormánya eleget tesz Ankara kérésének. Kiemelte: a felhatalmazás az eljárás megindítására nem jelenti azt, hogy a kormány eleve bűnösnek tartja Böhmermannt, vagy állást foglalna abban a kérdésben, hogy hol húzódik a véleménynyilvánítás, a sajtószabadság és a művészet szabadságának határa. Jelenleg a mainzi ügyészség vizsgálja a Böhmermann-ügyet.Egy nappal a kancellár bejelentését követően a komikus közölte, egy ideig nem lesz látható a képernyőn.
</post>
<signature>

</signature>
<external_links>

</external_links>
<country>HU</country>
<main_image>http://cdn.delmagyar.hu/common/kepgaleria/cikk/248/2472218/660.jpg</main_image>
</document>
