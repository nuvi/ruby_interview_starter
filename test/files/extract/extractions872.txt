<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Adenalinski park i ZOO vrt u slavonskom selu Cerna / Agrobiz.hr</discussion_title>
<language>croatian</language>
<gmt_offset></gmt_offset>
<topic_url>http://www.agrobiz.hr/agrovijesti/adenalinski-park-i-zoo-vrt-u-slavonskom-selu-cerna-1212</topic_url>
<topic_text>
24. travnja 2016. u 19:00 Fotografija: Branimir Bradarić, Večernji list Pogledajte galeriju „Adrenalin park“ biti će svojevrsna nadogradnja Zoološkog vrta obitelji Rimac koji se nalazi u dvorištu obiteljske kuće u Cerni. Ovaj ZOO vrt radi od 1994. godine i trenutno je u njemu 50-ak vrsta životinja. Tu se mogu vidjeti medvjedi, jaguar, ris, lisica, majmuni, anakonda dugačka 4,5 metra, konji, orlovi, papagaji… 
Tiho, polako i bez previše medijske pompe obitelj Rimac iz Cerne, sela između Vinkovaca i Županje, gradi svoju obiteljsku bajku. Uz uobičajene poslove OPG Ilija Rimac će tijekom mjeseca lipnja otvoriti i prvi adrenalinski park u ovome dijelu Hrvatske. „Adrenalin park“ obitelji Rimac prostirat će se na oko četiri hektara, a nalazi se u neposrednoj blizini sela. 
&quot;Osmislili smo niz sadržaja koje ćemo ovdje provoditi, a za koje vjerujem da će kod ljudi naići na dobar prijem. Osigurani smo svu potrebnu infrastrukturu, a već smo ovdje organizirali niz sadržaja. Ovako nečega nema u Slavoniji&quot;, kaže Mijo Rimac koji nam je i predstavio cijeli projekt. 
U okviru adrenalinskog parka posjetiteljima će se pružiti mogućnost da zaigraju paintball, ljudski stolni nogomet, biti će postavljen fitness na otvorenome te organizirana i škola jahanja. Tu su i dva ribnjaka s oko 10.000 šarana u njima gdje će se moći pecati, ali i nad kojima će biti adrenalinski most. Tu je i pozornica na otvorenome, igrališta za mali nogomet i odbojku, a zasađeno je i na stotine različitih stabala među kojima će se nalaziti bungalovi i šatori za smještaj. Cijeli park je ograđen te je osigurana i sva potrebna infrastruktura. Park će raditi na način da se zainteresirane grupe posjetitelja prethodno najave za dolazak. Branimir Bradarić, Večernji list Pomoć i podrška i od Ministarstva turizma 
Projekt ovoga OPG-a, koji se priprema već neko vrijeme, došao je i do Zagreba tako da je prilikom svoje prve službene posjete Vukovarsko-srijemskoj županiji i ministar turizma u Vladi RH Anton Kliman posjetio budući adrenalinski park te je obećao i konkretnu pomoć. Prema riječima Rimca do sada je u realizaciju projekta uloženo oko milijun kuna što obitelj osigurava kroz svoja primanja. Najveći dio toga su sami napravili. 
&quot;Radi toga i idemo možda sporije malo nego što bi bilo moguće. Međutim, mi nigdje ne žurimo. Radimo najbolje što možemo, a sve ovo biti će kruna našega dosadašnjeg rada. Biti će to park zatvorenoga tipa u koji će se moći doći samo po najavi i uz prethodni dogovor. Želimo našim gostima osigurati potpuni mir i privatnost, a to odgovara i nama jer je na taj način lakše upravljati svim sadržajima&quot;, ističe Rimac. 
Naime, „Adrenalin park“ biti će svojevrsna nadogradnja Zoološkog vrta obitelji Rimac koji se nalazi u dvorištu obiteljske kuće u Cerni. Ovaj ZOO vrt radi od 1994. godine i trenutno je u njemu 50-ak vrsta životinja. Tu se mogu vidjeti medvjedi, jaguar, ris, lisica, majmuni, anakonda dugačka 4,5 metra, konji, orlovi, papagaji… Sve te životinje smještene su u odijeljene i zakonom propisane prostore pri čemu se maksimalno vodi račina o uvjetima u kojima životinje borave ali i o sigurnosti posjetitelja koji dolaze u ZOO vrt. 
&quot;Krenuli smo sa zoološkim vrtom još 1994. godine kada nismo ni sanjali da ćemo se ovoliko raširiti. Dvadesetak godina kasnije ZOO vrt ne samo da i dalje postoji nego se i širi i dalje. Volimo to i ništa nam ne predstavlja problem“, kaže Rimac. Branimir Bradarić, Večernji list U planu nabavka turističkog vlakića 
Posjetitelje zoo vrta na kapiji dočekuje osmogodišnji Dino koji je i glavni vodič u vrtu. Svaku životinju Dino predstavi i o svakoj po nešto kaže. Svaka od životinja u ZOO vrtu OPG-a Rimac ima i svoje ime. Ipak, Dini je od svih životinja najdraža lisica koja mu je postala pravi ljubimac. 
&quot;Sve to ipak traži i puno vremena ali i puno ulaganja. Propisi o uvjetima držanja životinja su više puta promijenjeni tako da je sve to trebalo ispoštovati. Treba im čistiti, hraniti ih… Puno je posla. Treba osigurati i svu hranu. Primjera radi, jaguar dnevno jede 5-10 kilograma mesa, a to je samo jedna od životinja&quot;, pojašnjava Rimac. 
Dodaje kako je ipak najteže zimi kada nema posjeta u ZOO vrt, a kada životinjama treba osigurati da im je toplo i svu potrebnu hranu. Inače, posjete u ZOO vrtu obitelji Rimac moguće su samo u dane vikenda ili tijekom praznika. Ulaz se ne naplaćuje nego se ostavlja dobrovoljni prilog koliko tko može. Uz sve to ZOO vrt obitelji Rimac dodatno se proširuje. Kroz to proširenje biti će osigurano novih kaveza, a napravit će se i sadržaji koji će omogućiti cjelodnevni boravak djece. Rimac kaže kako im je cilj da posjetitelji, a tu prije svih misli na djecu, imaju mogućnost za cjelodnevni boravak u ZOO vrtu. To će pokušati riješiti kroz proširenje koje je u tijeku. Isto tako planiraju nabaviti i turistički vlakić s kojim će posjetitelje voziti od svoga ZOO vrta do adrenalinskog parka, ali i u obilazak i drugih znamenitosti u Cerni i okolici. Osobna karta OPG Ilija Rimac, J.J. Strossmayera 104c, Cerna ZOO od 1994. godine 50-tak životinja (medvjedi, jaguar, ris, lisica, majmuni, anakonda dugačka 4,5 metra, konji, orlovi, papagaji) adrenalinski park u izgradnji, 4 ha, paintball, ljudski stolni nogomet, fitness na otvorenome te škola jahanja dva ribnjaka s oko 10.000 šarana pozornica na otvorenome, igrališta za mali nogomet i odbojku, bungalovi i šatori 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.agrobiz.hr/agrovijesti/adenalinski-park-i-zoo-vrt-u-slavonskom-selu-cerna-1212</post_url>
<post_date>20160424</post_date>
<post_time></post_time>
<username></username>
<post>
24. travnja 2016. u 19:00 Fotografija: Branimir Bradarić, Večernji list Pogledajte galeriju „Adrenalin park“ biti će svojevrsna nadogradnja Zoološkog vrta obitelji Rimac koji se nalazi u dvorištu obiteljske kuće u Cerni. Ovaj ZOO vrt radi od 1994. godine i trenutno je u njemu 50-ak vrsta životinja. Tu se mogu vidjeti medvjedi, jaguar, ris, lisica, majmuni, anakonda dugačka 4,5 metra, konji, orlovi, papagaji… 
Tiho, polako i bez previše medijske pompe obitelj Rimac iz Cerne, sela između Vinkovaca i Županje, gradi svoju obiteljsku bajku. Uz uobičajene poslove OPG Ilija Rimac će tijekom mjeseca lipnja otvoriti i prvi adrenalinski park u ovome dijelu Hrvatske. „Adrenalin park“ obitelji Rimac prostirat će se na oko četiri hektara, a nalazi se u neposrednoj blizini sela. 
&quot;Osmislili smo niz sadržaja koje ćemo ovdje provoditi, a za koje vjerujem da će kod ljudi naići na dobar prijem. Osigurani smo svu potrebnu infrastrukturu, a već smo ovdje organizirali niz sadržaja. Ovako nečega nema u Slavoniji&quot;, kaže Mijo Rimac koji nam je i predstavio cijeli projekt. 
U okviru adrenalinskog parka posjetiteljima će se pružiti mogućnost da zaigraju paintball, ljudski stolni nogomet, biti će postavljen fitness na otvorenome te organizirana i škola jahanja. Tu su i dva ribnjaka s oko 10.000 šarana u njima gdje će se moći pecati, ali i nad kojima će biti adrenalinski most. Tu je i pozornica na otvorenome, igrališta za mali nogomet i odbojku, a zasađeno je i na stotine različitih stabala među kojima će se nalaziti bungalovi i šatori za smještaj. Cijeli park je ograđen te je osigurana i sva potrebna infrastruktura. Park će raditi na način da se zainteresirane grupe posjetitelja prethodno najave za dolazak. Branimir Bradarić, Večernji list Pomoć i podrška i od Ministarstva turizma 
Projekt ovoga OPG-a, koji se priprema već neko vrijeme, došao je i do Zagreba tako da je prilikom svoje prve službene posjete Vukovarsko-srijemskoj županiji i ministar turizma u Vladi RH Anton Kliman posjetio budući adrenalinski park te je obećao i konkretnu pomoć. Prema riječima Rimca do sada je u realizaciju projekta uloženo oko milijun kuna što obitelj osigurava kroz svoja primanja. Najveći dio toga su sami napravili. 
&quot;Radi toga i idemo možda sporije malo nego što bi bilo moguće. Međutim, mi nigdje ne žurimo. Radimo najbolje što možemo, a sve ovo biti će kruna našega dosadašnjeg rada. Biti će to park zatvorenoga tipa u koji će se moći doći samo po najavi i uz prethodni dogovor. Želimo našim gostima osigurati potpuni mir i privatnost, a to odgovara i nama jer je na taj način lakše upravljati svim sadržajima&quot;, ističe Rimac. 
Naime, „Adrenalin park“ biti će svojevrsna nadogradnja Zoološkog vrta obitelji Rimac koji se nalazi u dvorištu obiteljske kuće u Cerni. Ovaj ZOO vrt radi od 1994. godine i trenutno je u njemu 50-ak vrsta životinja. Tu se mogu vidjeti medvjedi, jaguar, ris, lisica, majmuni, anakonda dugačka 4,5 metra, konji, orlovi, papagaji… Sve te životinje smještene su u odijeljene i zakonom propisane prostore pri čemu se maksimalno vodi račina o uvjetima u kojima životinje borave ali i o sigurnosti posjetitelja koji dolaze u ZOO vrt. 
&quot;Krenuli smo sa zoološkim vrtom još 1994. godine kada nismo ni sanjali da ćemo se ovoliko raširiti. Dvadesetak godina kasnije ZOO vrt ne samo da i dalje postoji nego se i širi i dalje. Volimo to i ništa nam ne predstavlja problem“, kaže Rimac. Branimir Bradarić, Večernji list U planu nabavka turističkog vlakića 
Posjetitelje zoo vrta na kapiji dočekuje osmogodišnji Dino koji je i glavni vodič u vrtu. Svaku životinju Dino predstavi i o svakoj po nešto kaže. Svaka od životinja u ZOO vrtu OPG-a Rimac ima i svoje ime. Ipak, Dini je od svih životinja najdraža lisica koja mu je postala pravi ljubimac. 
&quot;Sve to ipak traži i puno vremena ali i puno ulaganja. Propisi o uvjetima držanja životinja su više puta promijenjeni tako da je sve to trebalo ispoštovati. Treba im čistiti, hraniti ih… Puno je posla. Treba osigurati i svu hranu. Primjera radi, jaguar dnevno jede 5-10 kilograma mesa, a to je samo jedna od životinja&quot;, pojašnjava Rimac. 
Dodaje kako je ipak najteže zimi kada nema posjeta u ZOO vrt, a kada životinjama treba osigurati da im je toplo i svu potrebnu hranu. Inače, posjete u ZOO vrtu obitelji Rimac moguće su samo u dane vikenda ili tijekom praznika. Ulaz se ne naplaćuje nego se ostavlja dobrovoljni prilog koliko tko može. Uz sve to ZOO vrt obitelji Rimac dodatno se proširuje. Kroz to proširenje biti će osigurano novih kaveza, a napravit će se i sadržaji koji će omogućiti cjelodnevni boravak djece. Rimac kaže kako im je cilj da posjetitelji, a tu prije svih misli na djecu, imaju mogućnost za cjelodnevni boravak u ZOO vrtu. To će pokušati riješiti kroz proširenje koje je u tijeku. Isto tako planiraju nabaviti i turistički vlakić s kojim će posjetitelje voziti od svoga ZOO vrta do adrenalinskog parka, ali i u obilazak i drugih znamenitosti u Cerni i okolici. Osobna karta OPG Ilija Rimac, J.J. Strossmayera 104c, Cerna ZOO od 1994. godine 50-tak životinja (medvjedi, jaguar, ris, lisica, majmuni, anakonda dugačka 4,5 metra, konji, orlovi, papagaji) adrenalinski park u izgradnji, 4 ha, paintball, ljudski stolni nogomet, fitness na otvorenome te škola jahanja dva ribnjaka s oko 10.000 šarana pozornica na otvorenome, igrališta za mali nogomet i odbojku, bungalovi i šatori 
</post>
<signature>

</signature>
<external_links>

</external_links>
<country>HR</country>
<main_image></main_image>
</document>
