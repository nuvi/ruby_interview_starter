<?xml version="1.0" encoding="UTF-8"?>
<document>
<type>mainstream</type>
<forum>http://www.segabg.com/hotnews.xml</forum>
<forum_title>Вестник &quot;Сега&quot; - електронно издание - Горещи новини</forum_title>
<discussion_title>Германски съд оправда шефове от &quot;Дойче банк&quot; по дело за медиен фалит</discussion_title>
<language>bulgarian</language>
<gmt_offset></gmt_offset>
<topic_url>http://www.segabg.com/article.php?id=801422</topic_url>
<topic_text>
Германски съд оправда шефове от &quot;Дойче банк&quot; по дело за медиен фалит Съпредседателят на Управителния съвет на &quot;Дойче банк&quot; Юрген Фитчен(вляво) бе оправдан по делото за предполагаеми неверни показания.Снимка: ЕПА/БГНЕССъпредседателят на Управителния съвет на най-голямата частна банка в Германия &quot;Дойче банк&quot; Юрген Фитчен бе оправдан по делото за предполагаеми неверни показания, предадоха местните медии, позовавайки се на решение на съда в Мюнхен, където се гледаше делото. Освен Фитчен на подсъдимата скамейка бяха още четирима бивши топ мениджъри на банката, които също бяха оправдани. &quot;Обвиненията не се потвърдиха&quot;, заяви съдията. Делото бе гледано близо една година. Този процес е свързан с делото за фалита на концерна на медийния магнат Лео Кирх, което привлече не по-слабо вниманието на медиите и обществеността. През 2002 г. бившият ръководител на банката Ролф Бройер си позволи в телевизионно интервю публично да постави под съмнение кредитоспособността на &quot;Кирх Медиа&quot;, което стана началото на края на концерна. Дълговете на медийната група тогава бяха 6.5 милиарда евро.След очаквания фалит Кирх заведе дело срещу &quot;Дойче банк&quot;, обвинявайки най-вече Бройер за всички свои беди. &quot;Бройер ме застреля&quot;, образно заяви Кирх, имайки предвид станалата фатална фраза на банкера. След 10 години съдът в крайна сметка застана на страната на ищеца, а именно на страната на наследниците на починалия към този момент Кирх. Финансовата институция бе задължена да изплати компенсация от 925 милиона евро за непредпазливо изречените думи.Прокуратурата бе обвинила петимата банкови мениджъри в сговор и даване на неверни показания през целия процес, за да не бъдат изплатени компенсациите. Фитчен, който ще напусне поста си в банката след Общото събрание на компанията през май, я управлява от юни 2012 г. заедно с другия съпредседател Джо Крейн. 463
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.segabg.com/article.php?id=801422</post_url>
<post_date>20160425</post_date>
<post_time>1501</post_time>
<username></username>
<post>
Германски съд оправда шефове от &quot;Дойче банк&quot; по дело за медиен фалит Съпредседателят на Управителния съвет на &quot;Дойче банк&quot; Юрген Фитчен(вляво) бе оправдан по делото за предполагаеми неверни показания.Снимка: ЕПА/БГНЕССъпредседателят на Управителния съвет на най-голямата частна банка в Германия &quot;Дойче банк&quot; Юрген Фитчен бе оправдан по делото за предполагаеми неверни показания, предадоха местните медии, позовавайки се на решение на съда в Мюнхен, където се гледаше делото. Освен Фитчен на подсъдимата скамейка бяха още четирима бивши топ мениджъри на банката, които също бяха оправдани. &quot;Обвиненията не се потвърдиха&quot;, заяви съдията. Делото бе гледано близо една година. Този процес е свързан с делото за фалита на концерна на медийния магнат Лео Кирх, което привлече не по-слабо вниманието на медиите и обществеността. През 2002 г. бившият ръководител на банката Ролф Бройер си позволи в телевизионно интервю публично да постави под съмнение кредитоспособността на &quot;Кирх Медиа&quot;, което стана началото на края на концерна. Дълговете на медийната група тогава бяха 6.5 милиарда евро.След очаквания фалит Кирх заведе дело срещу &quot;Дойче банк&quot;, обвинявайки най-вече Бройер за всички свои беди. &quot;Бройер ме застреля&quot;, образно заяви Кирх, имайки предвид станалата фатална фраза на банкера. След 10 години съдът в крайна сметка застана на страната на ищеца, а именно на страната на наследниците на починалия към този момент Кирх. Финансовата институция бе задължена да изплати компенсация от 925 милиона евро за непредпазливо изречените думи.Прокуратурата бе обвинила петимата банкови мениджъри в сговор и даване на неверни показания през целия процес, за да не бъдат изплатени компенсациите. Фитчен, който ще напусне поста си в банката след Общото събрание на компанията през май, я управлява от юни 2012 г. заедно с другия съпредседател Джо Крейн. 463
</post>
<signature>

</signature>
<external_links>

</external_links>
<country>BG</country>
<main_image>http://www.segabg.com/pic/news/25/801422.jpg</main_image>
</document>
