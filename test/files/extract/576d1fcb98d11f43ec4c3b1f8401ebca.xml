<?xml version="1.0" encoding="UTF-8"?>
<document>
<type>mainstream</type>
<forum>http://rts.rs//page/home/ci/rss.html</forum>
<forum_title>РТС</forum_title>
<discussion_title>Eвропски лидери са Обамом о Либији и Сирији</discussion_title>
<language>serbian</language>
<gmt_offset></gmt_offset>
<topic_url>http://www.rts.rs/page/stories/ci/story/2/svet/2296225/.html</topic_url>
<topic_text>
Свет Eвропски лидери са Обамом о Либији и Сирији Eвропски лидери са Обамом о Либији и Сирији   20:05 -&gt; 20:24 Извор: Танјуг Ангела Меркел, Барак Обама, Франсоа Оланд, Дејвид Камерон и Матео Ренци разговарали су на неформалном састанку у Хановеру о подршци крхкој влади јединства у Либији и уједно позвали све стране у Сирији да поштују примирје. 
Лидери Немачке, САД, Француске, Британије и Италије разговарали су о могућностима повећања војних напора на заустављању кријумчарења миграната у Медитерану. 
САД су, како преноси Ројтерс , понудиле подршку поморској операцији НАТО код Либије. 
Немачка канцеларка Ангела Меркел је после састанка рекла да НАТО већ патролира Егејским морем између Грчке и Турске, како би сузбио кријумчарење миграната, пренео је АП. 
Нема &quot;конкретних предлога&quot; за сличну мисију у либијским водама, рекла је Меркел и додала да операција ЕУ на Медитерану ради &quot;сасвим добро&quot;. 
Међутим, према њеним речима, Обама је уверио европске лидере да су САД спремне да, ако буде потребно, &quot;преузму одговорност када је реч о медитеранској рути од Либије&quot;. 
Бела кућа је потврдила да су лидери договорили снажну и хитну потребу да подрже Либију и развој њене економије. 
Лидери су позвали све стране у Сирији да поштују примирје, осигурају хуманитарни приступ и допринесу успеху мировних преговора у Женеви. 
Такође су позвали оне који имају утицај на стране у конфликту да изврше притисак на њих да се уздрже од свих акција које угрожавају примирје и политичке преговоре, пренео је Ројтерс .
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.rts.rs/page/stories/ci/story/2/svet/2296225/.html</post_url>
<post_date>20160425</post_date>
<post_time>1824</post_time>
<username></username>
<post>
Свет Eвропски лидери са Обамом о Либији и Сирији Eвропски лидери са Обамом о Либији и Сирији   20:05 -&gt; 20:24 Извор: Танјуг Ангела Меркел, Барак Обама, Франсоа Оланд, Дејвид Камерон и Матео Ренци разговарали су на неформалном састанку у Хановеру о подршци крхкој влади јединства у Либији и уједно позвали све стране у Сирији да поштују примирје. 
Лидери Немачке, САД, Француске, Британије и Италије разговарали су о могућностима повећања војних напора на заустављању кријумчарења миграната у Медитерану. 
САД су, како преноси Ројтерс , понудиле подршку поморској операцији НАТО код Либије. 
Немачка канцеларка Ангела Меркел је после састанка рекла да НАТО већ патролира Егејским морем између Грчке и Турске, како би сузбио кријумчарење миграната, пренео је АП. 
Нема &quot;конкретних предлога&quot; за сличну мисију у либијским водама, рекла је Меркел и додала да операција ЕУ на Медитерану ради &quot;сасвим добро&quot;. 
Међутим, према њеним речима, Обама је уверио европске лидере да су САД спремне да, ако буде потребно, &quot;преузму одговорност када је реч о медитеранској рути од Либије&quot;. 
Бела кућа је потврдила да су лидери договорили снажну и хитну потребу да подрже Либију и развој њене економије. 
Лидери су позвали све стране у Сирији да поштују примирје, осигурају хуманитарни приступ и допринесу успеху мировних преговора у Женеви. 
Такође су позвали оне који имају утицај на стране у конфликту да изврше притисак на њих да се уздрже од свих акција које угрожавају примирје и политичке преговоре, пренео је Ројтерс .
</post>
<signature>

</signature>
<external_links>

</external_links>
<country>RS</country>
<main_image>http://www.rts.rs/upload/thumbnail/2016/04/25/4190236_sastanak-evropskih-lidera-sa-obamom-tjpg</main_image>
</document>
