<?xml version="1.0" encoding="UTF-8"?>
<document>
<type>mainstream</type>
<forum>http://www.yerliyurt.com/feed/</forum>
<forum_title>Yerliyurt.com Güncel Haber Magazin Paylaşımınız</forum_title>
<discussion_title>Çorba hesabını ödeyen arkadaşını öldürdü</discussion_title>
<language>turkish</language>
<gmt_offset></gmt_offset>
<topic_url>http://www.yerliyurt.com/corba-hesabini-odeyen-arkadasini-oldurdu.html</topic_url>
<topic_text>
Tweet Gündem 25 Nisan 2016 - 20:12 | Okuma: 109 
Bakırköy’de bir restoranda çorba içen şahıs, hesap yüzünden tartıştığı arkadaşını tabancayla vurarak öldürdü. Cinayet anı, güvenlik kameralarına da saniye saniye yansıdı. 
Olay, Pazar sabahı saat 05.00 sularında Bakırköy İncirli Caddesi üzerinde bulanan bir restoranda meydana geldi. İddiaya göre, İdris Alakuş ve arkadaşı Savcı Karabulut bir restorana gelerek yemek yedi. 
Bu sırada Savcı Karabulut’un arkadaşı Hasan Erdemir ve iki arkadaşı da restorana geldi. Karabulut, Hasan Erdemir’i ve yanındakileri masasına davet etti. Bir süre sonra İdris Alakuş hesabı isteyerek restorandan ayrılmak istedi ancak hesabın arkadaşı Hasan Erdemir tarafından ödendiğini öğrendi. Bunun üzerine Erdemir ve Alakuş arasında hesap tartışması başladı. Sinirlenerek restorandan ayrılan Alakuş, bir süre sonra belinde silahla geri geldi. Tabancasını çıkaran Alakuş önce Hasan Erdemir’i, sonra da iki arkadaşını vurdu. 
Alakuş restorandan ayrılırken, ağır yaralanan Erdemir ve arkadaşlarının yardımına garsonlar koştu. Olay yerine gelen sağlık ekiplerince hastaneye kaldırılan Erdemir, yapılan tüm müdahalelere rağmen kurtarılamayarak hayatını kaybetti. Hafif yaralanan iki arkadaşının ise sağlık durumunun iyi olduğu öğrenildi. 
CİNAYET ANI KAMERADA 
Restoranda çorba hesabı nedeniyle yaşanan cinayet, güvenlik kameralarına da saniye saniye yansıdı. Görüntülerde masada oturan Savcı Karabulut ve İdris Alakuş’un yanına Hasan Erdemir geliyor. Bir süre birlikte oturan 3’lüden Alakuş ve Erdemir hesap yüzünden tartışıyor. Restorandan ayrılan Alakuş, bir süre sonra tabancayla gelerek Erdemir ve 2 arkadaşını büyük bir soğukkanlılıkla vuruyor. Olayın ardından Bakırköy Asayiş Büro Amirliği ekiplerince gözaltına alınan İdris Alakuş, ifadesinin ardından adliyeye sevk edildi. kaynak sabah
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.yerliyurt.com/corba-hesabini-odeyen-arkadasini-oldurdu.html</post_url>
<post_date>20160425</post_date>
<post_time>1712</post_time>
<username>murat</username>
<post>
Tweet Gündem 25 Nisan 2016 - 20:12 | Okuma: 109 
Bakırköy’de bir restoranda çorba içen şahıs, hesap yüzünden tartıştığı arkadaşını tabancayla vurarak öldürdü. Cinayet anı, güvenlik kameralarına da saniye saniye yansıdı. 
Olay, Pazar sabahı saat 05.00 sularında Bakırköy İncirli Caddesi üzerinde bulanan bir restoranda meydana geldi. İddiaya göre, İdris Alakuş ve arkadaşı Savcı Karabulut bir restorana gelerek yemek yedi. 
Bu sırada Savcı Karabulut’un arkadaşı Hasan Erdemir ve iki arkadaşı da restorana geldi. Karabulut, Hasan Erdemir’i ve yanındakileri masasına davet etti. Bir süre sonra İdris Alakuş hesabı isteyerek restorandan ayrılmak istedi ancak hesabın arkadaşı Hasan Erdemir tarafından ödendiğini öğrendi. Bunun üzerine Erdemir ve Alakuş arasında hesap tartışması başladı. Sinirlenerek restorandan ayrılan Alakuş, bir süre sonra belinde silahla geri geldi. Tabancasını çıkaran Alakuş önce Hasan Erdemir’i, sonra da iki arkadaşını vurdu. 
Alakuş restorandan ayrılırken, ağır yaralanan Erdemir ve arkadaşlarının yardımına garsonlar koştu. Olay yerine gelen sağlık ekiplerince hastaneye kaldırılan Erdemir, yapılan tüm müdahalelere rağmen kurtarılamayarak hayatını kaybetti. Hafif yaralanan iki arkadaşının ise sağlık durumunun iyi olduğu öğrenildi. 
CİNAYET ANI KAMERADA 
Restoranda çorba hesabı nedeniyle yaşanan cinayet, güvenlik kameralarına da saniye saniye yansıdı. Görüntülerde masada oturan Savcı Karabulut ve İdris Alakuş’un yanına Hasan Erdemir geliyor. Bir süre birlikte oturan 3’lüden Alakuş ve Erdemir hesap yüzünden tartışıyor. Restorandan ayrılan Alakuş, bir süre sonra tabancayla gelerek Erdemir ve 2 arkadaşını büyük bir soğukkanlılıkla vuruyor. Olayın ardından Bakırköy Asayiş Büro Amirliği ekiplerince gözaltına alınan İdris Alakuş, ifadesinin ardından adliyeye sevk edildi. kaynak sabah
</post>
<signature>

</signature>
<external_links>

</external_links>
<country>FR</country>
<main_image>http://www.yerliyurt.com/wp-content/uploads/2016/04/haber-detay-h4545326578-620x330.jpg</main_image>
</document>
