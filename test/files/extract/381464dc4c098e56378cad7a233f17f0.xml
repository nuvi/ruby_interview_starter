<?xml version="1.0" encoding="UTF-8"?>
<document>
<type>mainstream</type>
<forum>http://www.istanbultimes.com.tr/rss.php</forum>
<forum_title>İstanbul Times - Anında Haberin Merkezi</forum_title>
<discussion_title>Takla atan otomobil metrobüs yoluna girdi</discussion_title>
<language>turkish</language>
<gmt_offset></gmt_offset>
<topic_url>http://www.istanbultimes.com.tr/guncel/takla-atan-otomobil-metrobus-yoluna-girdi-h35205.html</topic_url>
<topic_text>
Yorum Yap Yazdır Facebook &apos;ta Paylaş Takla atan otomobil metrobüs yoluna girdi E-5 Karayolu Ankara istikameti Cevizlibağ mevkiinde direksiyon hâkimiyetini kaybeden otomobil sürücüsü takla atarak metrobüs yoluna girdi. Kazada otomobil sürücüsü Salim Sarı isimli vatandaş yaralandı 25 Nisan 2016 Pazartesi 11:51 Gece saat 01.30 sıralarında Ankara istikametinde seyir halinde olan Salim Sarı yönetimindeki 34 JT 5648 plakalı otomobil henüz belirlenemeyen bir nedenden dolayı direksiyon hâkimiyetini kaybetti. Direksiyon hâkimiyetini kaybeden sürücü Salim Sarı önce bariyerlere çarptı. Çarpmanın etkisiyle otomobil takla atarak metrobüs yoluna fırladı. Kazayı gören vatandaşların ihbarı üzerine olay yerine sağlık ve polis ekipleri sevk edildi. Meydana gelen kaza nedeniyle yaralanan sürücü vatandaşlar tarafından otomobil içerisinden çıkarıldı. Olay yerine gelen sağlık ekipleri yaralı sürücüye ilk müdahaleyi yaptı. Yapılan ilk müdahalenin ardından sürücü sağlık ekipleri tarafından hastaneye kaldırıldı. Kazayı görerek yaralı sürücüye yardım ettiklerini ifade eden Ömer Önder isimli bir vatandaş,’’ Hızını alamadı. Takla atarak metrobüs yoluna fırladı. Araçlarımızdan inip yardımcı olduk. İlk müdahaleyi yaptık. Mecidiyeköy istikametine doğru ilerliyordu. Aşırı hızlıydı’’ şeklinde konuştu. Meydana gelen tek taraflı trafik kazası nedeniyle metrobüs seferlerinde aksamalar yaşandı. Kontrollü şekilde sağlanan metrobüs trafiği, kazanın kaldırılmasının ardından normale döndü. İHA
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.istanbultimes.com.tr/guncel/takla-atan-otomobil-metrobus-yoluna-girdi-h35205.html</post_url>
<post_date>20160425</post_date>
<post_time>0951</post_time>
<username></username>
<post>
Yorum Yap Yazdır Facebook &apos;ta Paylaş Takla atan otomobil metrobüs yoluna girdi E-5 Karayolu Ankara istikameti Cevizlibağ mevkiinde direksiyon hâkimiyetini kaybeden otomobil sürücüsü takla atarak metrobüs yoluna girdi. Kazada otomobil sürücüsü Salim Sarı isimli vatandaş yaralandı 25 Nisan 2016 Pazartesi 11:51 Gece saat 01.30 sıralarında Ankara istikametinde seyir halinde olan Salim Sarı yönetimindeki 34 JT 5648 plakalı otomobil henüz belirlenemeyen bir nedenden dolayı direksiyon hâkimiyetini kaybetti. Direksiyon hâkimiyetini kaybeden sürücü Salim Sarı önce bariyerlere çarptı. Çarpmanın etkisiyle otomobil takla atarak metrobüs yoluna fırladı. Kazayı gören vatandaşların ihbarı üzerine olay yerine sağlık ve polis ekipleri sevk edildi. Meydana gelen kaza nedeniyle yaralanan sürücü vatandaşlar tarafından otomobil içerisinden çıkarıldı. Olay yerine gelen sağlık ekipleri yaralı sürücüye ilk müdahaleyi yaptı. Yapılan ilk müdahalenin ardından sürücü sağlık ekipleri tarafından hastaneye kaldırıldı. Kazayı görerek yaralı sürücüye yardım ettiklerini ifade eden Ömer Önder isimli bir vatandaş,’’ Hızını alamadı. Takla atarak metrobüs yoluna fırladı. Araçlarımızdan inip yardımcı olduk. İlk müdahaleyi yaptık. Mecidiyeköy istikametine doğru ilerliyordu. Aşırı hızlıydı’’ şeklinde konuştu. Meydana gelen tek taraflı trafik kazası nedeniyle metrobüs seferlerinde aksamalar yaşandı. Kontrollü şekilde sağlanan metrobüs trafiği, kazanın kaldırılmasının ardından normale döndü. İHA
</post>
<signature>

</signature>
<external_links>

</external_links>
<country>TR</country>
<main_image>http://www.istanbultimes.com.tr/images/haberler/takla_atan_otomobil_metrobus_yoluna_girdi_h35205_90745.jpg</main_image>
</document>
