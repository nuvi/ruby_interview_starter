<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Petrovický končí kariéru, zavesenú korčuľu dal na Instagram</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/hokej/clanok/1060302-petrovicky-konci-karieru-zavesenu-korculu-dal-na-instagram/</topic_url>
<topic_text>
Petrovický končí kariéru, zavesenú korčuľu dal na Instagram Autor: SITA, dnes 13:14 Útočník Róbert Petrovický na seniorskej úrovni absolvoval 25 sezón a podarilo sa mu presadiť aj v zámorskej NHL. Róbert Petrovický Foto: archívne, SITA/Tomáš Somr TRENČÍN 25. apríla (WebNoviny.sk) - Po skončení klubovej sezóny 2015/2016 skončil s aktívnou kariériu ďalší majster sveta z Göteborgu, korčule na klinec sa rozhodol zavesiť útočník Róbert Petrovický. Štyridsaťdvaročný rodák z Košíc hokejovo vyrástol v Dukle Trenčín, v ktorej napokon odovzdával skúsenosti aj na sklonku kariéry. Na seniorskej úrovni absolvoval 25 sezón. Podarilo sa mu presadiť aj v zámorskej NHL, v ktorej za Hartford, Dallas, St. Louis, Tampu Bay a New York Islanders absolvoval dovedna 210 súbojov s bilanciou 27 gólov a 38 asistencií. S materskou Duklou získal ešte ako 18-ročný mladík federálny titul, neskôr bol majstrom Česka s Kometou Brno. Na Slovensku hral iba za Trenčín, pôsobil aj v Česku (Vítkovice, Brno, Slavia Praha), Fínsku (KalPa Kuopio), Švédsku (Leksand, MODO Hockey), Švajčiarsku (Ambri-Piotta, Langnau, Zürich SC Lions) aj v KHL (Dinamo Riga). &quot;Ďakujem všetkým chlapcom, s ktorými, aj proti ktorým som hral. Ďakujem aj tým, ktorých som stretol či za miesta, ktoré som spoznal. A najmä verným fanúšikom,&quot; napísal Róbert Petrovický na sociálnej sieti Instagram pri fotografii s korčuľou zavesenou na klinec.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/hokej/clanok/1060302-petrovicky-konci-karieru-zavesenu-korculu-dal-na-instagram/</post_url>
<post_date>20160425</post_date>
<post_time>1114</post_time>
<username></username>
<post>
Petrovický končí kariéru, zavesenú korčuľu dal na Instagram Autor: SITA, dnes 13:14 Útočník Róbert Petrovický na seniorskej úrovni absolvoval 25 sezón a podarilo sa mu presadiť aj v zámorskej NHL. Róbert Petrovický Foto: archívne, SITA/Tomáš Somr TRENČÍN 25. apríla (WebNoviny.sk) - Po skončení klubovej sezóny 2015/2016 skončil s aktívnou kariériu ďalší majster sveta z Göteborgu, korčule na klinec sa rozhodol zavesiť útočník Róbert Petrovický. Štyridsaťdvaročný rodák z Košíc hokejovo vyrástol v Dukle Trenčín, v ktorej napokon odovzdával skúsenosti aj na sklonku kariéry. Na seniorskej úrovni absolvoval 25 sezón. Podarilo sa mu presadiť aj v zámorskej NHL, v ktorej za Hartford, Dallas, St. Louis, Tampu Bay a New York Islanders absolvoval dovedna 210 súbojov s bilanciou 27 gólov a 38 asistencií. S materskou Duklou získal ešte ako 18-ročný mladík federálny titul, neskôr bol majstrom Česka s Kometou Brno. Na Slovensku hral iba za Trenčín, pôsobil aj v Česku (Vítkovice, Brno, Slavia Praha), Fínsku (KalPa Kuopio), Švédsku (Leksand, MODO Hockey), Švajčiarsku (Ambri-Piotta, Langnau, Zürich SC Lions) aj v KHL (Dinamo Riga). &quot;Ďakujem všetkým chlapcom, s ktorými, aj proti ktorým som hral. Ďakujem aj tým, ktorých som stretol či za miesta, ktoré som spoznal. A najmä verným fanúšikom,&quot; napísal Róbert Petrovický na sociálnej sieti Instagram pri fotografii s korčuľou zavesenou na klinec.
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/1537382/490x327/robert-petrovicky.jpg</main_image>
</document>
