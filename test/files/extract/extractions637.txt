<?xml version="1.0" encoding="UTF-8"?>
<document>
<type>mainstream</type>
<forum>http://letemsvetemapplem.eu/feed/</forum>
<forum_title>Letem světem Applem - Magazín o společnosti Apple a produktech Apple</forum_title>
<discussion_title>Apple v nové reklamě: natáčejte na iPhone 6s ve 4K a máte filmovou cenu jasnou</discussion_title>
<language>czech</language>
<gmt_offset></gmt_offset>
<topic_url>https://www.letemsvetemapplem.eu/2016/04/25/iphone-6s-reklama-4k-touch-id/</topic_url>
<topic_text>
Datum: 25.4.2016 Vydal: Daniel Pražák Kategorie: iPhone/iPod Touch , Vše o Apple Komentářů: 0 
Apple právě na svém oficiálním YouTube kanále zveřejnil dvě nové reklamy na iPhone 6s. První se zaměřuje na Touch ID a společnost tak ukazuje, jak dokáže senzor otisků prstů zjednodušit život. Například se neuvěřitelně rychle přihlásíte do svého bankovního účtu, zkontrolujete si letenku nebo můžete například zaplatit za donut díky Apple Pay, což u nás neplatí. Dokonce můžete díky svému otisku odemykat zámek na kufru nebo podepsat smlouvu, čímž si koupíte například loď. Nejvíc cool je ale samozřejmě to, že díky Touch ID můžete nastartovat i svoje auto a ukázat tak přítelkyni, jaký jste frajer. 
Druhá reklama s názvem Onions (cibule), je pojata trochu jinak. Zaměřuje se totiž na konkrétní příběh, kdy teenagerka natočí svým iPhone 6s ve 4K, jak její matka krájí cibuli a video se jí zalíbí. Když video upravuje, její bratr si ho všimne a nestačí se divit. Stejně tak se diví i všichni ostatní, jak je video geniální a nakonec udělá díru do světa a doslova revoluci v celém filmovém průmyslu. Jedno je ale podle Applu nakonec jasné – stačí natáčet na iPhone 6s a máte jasnou filmovou cenu.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>https://www.letemsvetemapplem.eu/2016/04/25/iphone-6s-reklama-4k-touch-id/</post_url>
<post_date>20160425</post_date>
<post_time>1844</post_time>
<username>Daniel Pražák</username>
<post>
Datum: 25.4.2016 Vydal: Daniel Pražák Kategorie: iPhone/iPod Touch , Vše o Apple Komentářů: 0 
Apple právě na svém oficiálním YouTube kanále zveřejnil dvě nové reklamy na iPhone 6s. První se zaměřuje na Touch ID a společnost tak ukazuje, jak dokáže senzor otisků prstů zjednodušit život. Například se neuvěřitelně rychle přihlásíte do svého bankovního účtu, zkontrolujete si letenku nebo můžete například zaplatit za donut díky Apple Pay, což u nás neplatí. Dokonce můžete díky svému otisku odemykat zámek na kufru nebo podepsat smlouvu, čímž si koupíte například loď. Nejvíc cool je ale samozřejmě to, že díky Touch ID můžete nastartovat i svoje auto a ukázat tak přítelkyni, jaký jste frajer. 
Druhá reklama s názvem Onions (cibule), je pojata trochu jinak. Zaměřuje se totiž na konkrétní příběh, kdy teenagerka natočí svým iPhone 6s ve 4K, jak její matka krájí cibuli a video se jí zalíbí. Když video upravuje, její bratr si ho všimne a nestačí se divit. Stejně tak se diví i všichni ostatní, jak je video geniální a nakonec udělá díru do světa a doslova revoluci v celém filmovém průmyslu. Jedno je ale podle Applu nakonec jasné – stačí natáčet na iPhone 6s a máte jasnou filmovou cenu.
</post>
<signature>

</signature>
<external_links>

</external_links>
<country>CZ</country>
<main_image>https://www.letemsvetemapplem.eu/wp-content/uploads/2015/09/iPhone-6s-kamera.png</main_image>
</document>
