<?xml version="1.0" encoding="UTF-8"?>
<document>
<type>mainstream</type>
<forum>http://letemsvetemapplem.eu/feed/</forum>
<forum_title>Letem světem Applem - Magazín o společnosti Apple a produktech Apple</forum_title>
<discussion_title>iPhone 7 by měl disponovat dotykovým Home tlačítkem kvůli vodotěsnosti</discussion_title>
<language>czech</language>
<gmt_offset></gmt_offset>
<topic_url>https://www.letemsvetemapplem.eu/2016/04/25/iphone-7-dotyko-home-button-vodotesnost/</topic_url>
<topic_text>
Datum: 25.4.2016 Vydal: Daniel Pražák Kategorie: iPhone/iPod Touch , Vše o Apple Komentářů: 0 
Do představení iPhonu 7 zbývá přibližně necelých pět měsíců, ale ani to nebrání tomu, aby se neobjevovaly stále nové a nové informace. Únik informací sice trochu zpomalil, ale i tak se každý týden dozvíme nějakou novinku o chystané generaci smartphonu od Applu. Ta dnešní je rozhodně jedna z těch zajímavějších a prozrazuje, že Apple v současnosti testuje dotykový home button, který by měl být určen pro nadcházející vlajkový model, což je právě iPhone 7. 
Tchaj-wanský DigiTimes prozradil, že dotykový home button by byl v jedné rovině s displejem a byl by tak v podstatě neviditelný a fungoval by jako displej. K tomuto kroku se má Apple uchýlit zejména kvůli tomu, že iPhone 7 bude prachuodolný a vodotěsný. 
DigiTimes je spolehlivý zdroj, co se nadcházejících Apple produktů týká, tak z poloviny, ovšem už tři předchozí jiné zdroje také tvrdili, že iPhone 7 bude vodotěsný a tím pádem i prachuodolný. Podobně už v srpnu minulého roku zdroje z Fast Company na čínské sociální síti Weibo uvedly, že iPhone 7 bude disponovat zesíleným a vodotěsným rámem a že iPhone 7 bude tenčí, než iPhone 6s. Konkrétně by měl být iPhone 7 tenký 6,1mm, což je pro srovnání stejně, jako současný iPod touch, který je opravdu tenoučký, ale stále disponuje 3,5mm jack konektorem. 
Informace ohledně vodotěsnosti iPhonu vyplouvají na povrch snad před každým představením nového modelu za posledních několik let. Stejně tak se již nějakou dobu objevují informace, že Apple vyvíjí novou technologii displeje, ve které by bylo integrované Touch ID a tím i domovské tlačítko.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>https://www.letemsvetemapplem.eu/2016/04/25/iphone-7-dotyko-home-button-vodotesnost/</post_url>
<post_date>20160425</post_date>
<post_time>1817</post_time>
<username>Daniel Pražák</username>
<post>
Datum: 25.4.2016 Vydal: Daniel Pražák Kategorie: iPhone/iPod Touch , Vše o Apple Komentářů: 0 
Do představení iPhonu 7 zbývá přibližně necelých pět měsíců, ale ani to nebrání tomu, aby se neobjevovaly stále nové a nové informace. Únik informací sice trochu zpomalil, ale i tak se každý týden dozvíme nějakou novinku o chystané generaci smartphonu od Applu. Ta dnešní je rozhodně jedna z těch zajímavějších a prozrazuje, že Apple v současnosti testuje dotykový home button, který by měl být určen pro nadcházející vlajkový model, což je právě iPhone 7. 
Tchaj-wanský DigiTimes prozradil, že dotykový home button by byl v jedné rovině s displejem a byl by tak v podstatě neviditelný a fungoval by jako displej. K tomuto kroku se má Apple uchýlit zejména kvůli tomu, že iPhone 7 bude prachuodolný a vodotěsný. 
DigiTimes je spolehlivý zdroj, co se nadcházejících Apple produktů týká, tak z poloviny, ovšem už tři předchozí jiné zdroje také tvrdili, že iPhone 7 bude vodotěsný a tím pádem i prachuodolný. Podobně už v srpnu minulého roku zdroje z Fast Company na čínské sociální síti Weibo uvedly, že iPhone 7 bude disponovat zesíleným a vodotěsným rámem a že iPhone 7 bude tenčí, než iPhone 6s. Konkrétně by měl být iPhone 7 tenký 6,1mm, což je pro srovnání stejně, jako současný iPod touch, který je opravdu tenoučký, ale stále disponuje 3,5mm jack konektorem. 
Informace ohledně vodotěsnosti iPhonu vyplouvají na povrch snad před každým představením nového modelu za posledních několik let. Stejně tak se již nějakou dobu objevují informace, že Apple vyvíjí novou technologii displeje, ve které by bylo integrované Touch ID a tím i domovské tlačítko.
</post>
<signature>

</signature>
<external_links>

</external_links>
<country>CZ</country>
<main_image>https://www.letemsvetemapplem.eu/wp-content/uploads/2016/01/iPhone-7-icon-5.jpg</main_image>
</document>
