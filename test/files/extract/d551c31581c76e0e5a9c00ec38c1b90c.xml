<?xml version="1.0" encoding="UTF-8"?>
<document>
<type>mainstream</type>
<forum>http://www.trojmiasto.sport.pl/pub/rss/sporttrojmiasto.htm</forum>
<forum_title>Sport - Trójmiasto</forum_title>
<discussion_title>Pierwszego ekstraklasowicza poznamy już w sobotę? Dokonać tego może Arka</discussion_title>
<language>polish</language>
<gmt_offset></gmt_offset>
<topic_url>http://www.trojmiasto.sport.pl/sport-trojmiasto/1,111862,19974136,pierwszego-ekstraklasowicza-poznamy-juz-w-sobote-dokonac-tego.html</topic_url>
<topic_text>
Pierwszego ekstraklasowicza poznamy już w sobotę? Dokonać tego może Arka Dawid Kowalski Zobacz zdjęcia (5) W najbliższą sobotę Arka podejmie Olimpię Grudziądz. Jeśli zwycięży, a jednocześnie w Bydgoszczy swojego meczu nie wygra Zawisza, awans do ekstraklasy stanie się faktem na ponad miesiąc przed końcem rozgrywek I ligi! Świętowania jednak nie ma teraz w planie. Miała być walka do ostatniej kolejki. Eksperci przewidywali, że o awans do ekstraklasy może bić się nawet kilka zespołów jednocześnie, a emocje sięgną zenitu dopiero w 34. kolejce. Nic z tych rzeczy. Arka Gdynia i Wisła Płock odjechały rywalom w I lidze o co najmniej klasę. Forma obu zespołów jest znakomita. Nawet, kiedy obie ekipy grają brzydko dla oka, to i tak wygrywają. Wyrachowanie w czystej postaci. Dzisiaj tabela wygląda klarownie. Od strony Arki wszystko rysuje się wręcz kolorowo. 13 punktów przewagi nad Zawiszą to dystans bezpieczny, bo przy równej ilości punktów, gdynianie będą przed bydgoszczanami dzięki lepszemu bilansowi spotkań bezpośrednich. Szybka matematyka i wynik jest prosty: najbliższe zwycięstwo Arki przed własną publicznością z Olimpią Grudziądz, przy jednoczesnym braku wygranej Zawiszy w Bydgoszczy z Chojniczanką Chojnice, sprawia, że awans do ekstraklasy w Gdyni będzie można świętować już 30 kwietnia, czyli 35 dni przed zakończeniem rozgrywek. Fajerwerków nie będzie Co jeśli faktycznie taki scenariusz będzie miał miejsce? Fajerwerków raczej nie będzie. Klub oficjalną fetę szykuje bowiem dopiero na ostatni mecz ligowy, czyli na spotkanie z Chrobrym Głogów. Wtedy właśnie piłkarze wraz kibicami będą świętować sukces. Po najbliższej sobocie nie można zatem spodziewać się niczego wielkiego, ale nie powinno też zabraknąć akcentu podkreślającego wywalczony awans. Prawdopodobnie po meczu - jeśli będzie on wygrany - piłkarze w szatni wyczekiwać będą wyniku z Bydgoszczy. Przy dobrym dla Arki rezultacie Zawiszy, będzie chwila na krótką radość i krzyki szczęścia, ale nic więcej. Kibice zaś sami będą świętować na ulicach Gdyni. Można jednak liczyć , że piłkarze z powrotem pojawią się na murawie, by symbolicznie uczcić awans ze swoimi fanami. Klub jest jednak powściągliwy w tej kwestii. - To jest pierwsze z serii spotkań wyjątkowych. Możemy już teraz zapewnić sobie awans, ale podchodzimy do tego ostrożnie. To, co na pewno planujemy to rozszerzenie trybun do 12 tys. pojemności - komentuje rzecznik prasowy Arki Tomasz Rybiński. Śrubowanie rekordów do granic możliwości Zeszłoroczny &quot;wybryk&quot; w I lidze Zagłębia Lubin, które w 34 meczach doznało tylko trzech porażek i zgromadziło aż 77 punktów było wyrównaniem rekordem XXI wieku na zapleczu ekstraklasy, jeśli pod uwagę weźmiemy 18-zespołową ligę. Wcześniej taki sam bilans w sezonie 2009/10 zanotował Widzew Łódź. Choć pobicie tego rekordu w tym sezonie nie wchodzi w grę, to Arka ma szansę być trzecim zespołem, który - podobnie jak Zagłębie - wyrówna statystki łódzkiego klubu. Warunek? Wygrana do końca sezonu we wszystkich meczach. Scenariusz wydaje się mocno przesadzony, lecz z obecną formą gdynian wszystko jest możliwe. Jeśli tak się stanie, to Arka będzie z kolei najlepszym zespołem pod względem liczby meczów bez porażki w takiej formule ligowej. Tych żółto-niebiescy mieliby wówczas aż 20. Dodatkowo jeszcze, byłby to rekord, który nie zostałby przerwany, a jedynie wstrzymany przez koniec rozgrywek.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.trojmiasto.sport.pl/sport-trojmiasto/1,111862,19974136,pierwszego-ekstraklasowicza-poznamy-juz-w-sobote-dokonac-tego.html</post_url>
<post_date>20160425</post_date>
<post_time>1704</post_time>
<username>Dawid Kowalski</username>
<post>
Pierwszego ekstraklasowicza poznamy już w sobotę? Dokonać tego może Arka Dawid Kowalski Zobacz zdjęcia (5) W najbliższą sobotę Arka podejmie Olimpię Grudziądz. Jeśli zwycięży, a jednocześnie w Bydgoszczy swojego meczu nie wygra Zawisza, awans do ekstraklasy stanie się faktem na ponad miesiąc przed końcem rozgrywek I ligi! Świętowania jednak nie ma teraz w planie. Miała być walka do ostatniej kolejki. Eksperci przewidywali, że o awans do ekstraklasy może bić się nawet kilka zespołów jednocześnie, a emocje sięgną zenitu dopiero w 34. kolejce. Nic z tych rzeczy. Arka Gdynia i Wisła Płock odjechały rywalom w I lidze o co najmniej klasę. Forma obu zespołów jest znakomita. Nawet, kiedy obie ekipy grają brzydko dla oka, to i tak wygrywają. Wyrachowanie w czystej postaci. Dzisiaj tabela wygląda klarownie. Od strony Arki wszystko rysuje się wręcz kolorowo. 13 punktów przewagi nad Zawiszą to dystans bezpieczny, bo przy równej ilości punktów, gdynianie będą przed bydgoszczanami dzięki lepszemu bilansowi spotkań bezpośrednich. Szybka matematyka i wynik jest prosty: najbliższe zwycięstwo Arki przed własną publicznością z Olimpią Grudziądz, przy jednoczesnym braku wygranej Zawiszy w Bydgoszczy z Chojniczanką Chojnice, sprawia, że awans do ekstraklasy w Gdyni będzie można świętować już 30 kwietnia, czyli 35 dni przed zakończeniem rozgrywek. Fajerwerków nie będzie Co jeśli faktycznie taki scenariusz będzie miał miejsce? Fajerwerków raczej nie będzie. Klub oficjalną fetę szykuje bowiem dopiero na ostatni mecz ligowy, czyli na spotkanie z Chrobrym Głogów. Wtedy właśnie piłkarze wraz kibicami będą świętować sukces. Po najbliższej sobocie nie można zatem spodziewać się niczego wielkiego, ale nie powinno też zabraknąć akcentu podkreślającego wywalczony awans. Prawdopodobnie po meczu - jeśli będzie on wygrany - piłkarze w szatni wyczekiwać będą wyniku z Bydgoszczy. Przy dobrym dla Arki rezultacie Zawiszy, będzie chwila na krótką radość i krzyki szczęścia, ale nic więcej. Kibice zaś sami będą świętować na ulicach Gdyni. Można jednak liczyć , że piłkarze z powrotem pojawią się na murawie, by symbolicznie uczcić awans ze swoimi fanami. Klub jest jednak powściągliwy w tej kwestii. - To jest pierwsze z serii spotkań wyjątkowych. Możemy już teraz zapewnić sobie awans, ale podchodzimy do tego ostrożnie. To, co na pewno planujemy to rozszerzenie trybun do 12 tys. pojemności - komentuje rzecznik prasowy Arki Tomasz Rybiński. Śrubowanie rekordów do granic możliwości Zeszłoroczny &quot;wybryk&quot; w I lidze Zagłębia Lubin, które w 34 meczach doznało tylko trzech porażek i zgromadziło aż 77 punktów było wyrównaniem rekordem XXI wieku na zapleczu ekstraklasy, jeśli pod uwagę weźmiemy 18-zespołową ligę. Wcześniej taki sam bilans w sezonie 2009/10 zanotował Widzew Łódź. Choć pobicie tego rekordu w tym sezonie nie wchodzi w grę, to Arka ma szansę być trzecim zespołem, który - podobnie jak Zagłębie - wyrówna statystki łódzkiego klubu. Warunek? Wygrana do końca sezonu we wszystkich meczach. Scenariusz wydaje się mocno przesadzony, lecz z obecną formą gdynian wszystko jest możliwe. Jeśli tak się stanie, to Arka będzie z kolei najlepszym zespołem pod względem liczby meczów bez porażki w takiej formule ligowej. Tych żółto-niebiescy mieliby wówczas aż 20. Dodatkowo jeszcze, byłby to rekord, który nie zostałby przerwany, a jedynie wstrzymany przez koniec rozgrywek.
</post>
<signature>

</signature>
<external_links>

</external_links>
<country>PL</country>
<main_image>http://bi.gazeta.pl/im/e3/01/13/z19927779Q.jpg</main_image>
</document>
