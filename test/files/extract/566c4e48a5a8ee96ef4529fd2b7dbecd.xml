<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Unikāli: Ar saules enerģiju darbināma lidmašīna lido apkārt pasaulei</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/pasaule/45390_unikali-ar-saules-energiju-darbinama-lidmasina-lido-apkart-pasaulei-foto</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma Unikāli: Ar saules enerģiju darbināma lidmašīna lido apkārt pasaulei (FOTO) 
Ar saules enerģiju darbināmā lidmašīna &quot;Solar Impulse 2&quot; nepilnās trijās diennaktīs veikusi 4500 kilometrus garu ceļu no Havaju salām pāri Klusajam okeānam un veiksmīgi nolaidusies Kalifornijā, pabeidzot devīto, riskantāko posmu savā lidojumā apkārt pasaulei, ziņo LETA-AP. 
Gaidot, kamēr pierims spēcīgais vējš, šveiciešu pilots Bertrāns Pikārs pārlidoja Sanfrancisko līci un Zelta vārtu tiltu un tad nolaidās Mauntinvjū pilsētas lidlaukā uz dienvidiem no Sanfrancisko. 
&quot;Solar Impulse 2&quot; lidojums apkārt pasaulei, kura mērķis ir pievērst uzmanību zaļās enerģijas izmantošanas iespējām, sākās pērn martā Abū Dabī. Katrā ceļojuma posmā lidmašīnu pamīšus vada vai nu Pikārs vai viņa partneris Andrē Boršbergs. 
Vispirms viņu ceļš veda pāri Indijai, Mjanmai un Ķīnai uz Japānu, bet no turienes - uz Havaju salām, kur &quot;Solar Impulse 2&quot; nolaidās jau pagājušā gada jūlijā, taču šajā pēdējā pārlidojumā lidaparāta bateriju sistēma stipri cieta no pārkaršanas un ceļojums varēja atsākties tikai šogad. No Kalifornijas ceļu paredzēts turpināt pāri Amerikas Savienotajām Valstīm un tad pāri Atlantijas okeānam uz Eiropu, lai visbeidzot atkal atgrieztos Abū Dabī. 2016. gada 25. aprīlī plkst. 12:13
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/pasaule/45390_unikali-ar-saules-energiju-darbinama-lidmasina-lido-apkart-pasaulei-foto</post_url>
<post_date>20160425</post_date>
<post_time>0809</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma Unikāli: Ar saules enerģiju darbināma lidmašīna lido apkārt pasaulei (FOTO) 
Ar saules enerģiju darbināmā lidmašīna &quot;Solar Impulse 2&quot; nepilnās trijās diennaktīs veikusi 4500 kilometrus garu ceļu no Havaju salām pāri Klusajam okeānam un veiksmīgi nolaidusies Kalifornijā, pabeidzot devīto, riskantāko posmu savā lidojumā apkārt pasaulei, ziņo LETA-AP. 
Gaidot, kamēr pierims spēcīgais vējš, šveiciešu pilots Bertrāns Pikārs pārlidoja Sanfrancisko līci un Zelta vārtu tiltu un tad nolaidās Mauntinvjū pilsētas lidlaukā uz dienvidiem no Sanfrancisko. 
&quot;Solar Impulse 2&quot; lidojums apkārt pasaulei, kura mērķis ir pievērst uzmanību zaļās enerģijas izmantošanas iespējām, sākās pērn martā Abū Dabī. Katrā ceļojuma posmā lidmašīnu pamīšus vada vai nu Pikārs vai viņa partneris Andrē Boršbergs. 
Vispirms viņu ceļš veda pāri Indijai, Mjanmai un Ķīnai uz Japānu, bet no turienes - uz Havaju salām, kur &quot;Solar Impulse 2&quot; nolaidās jau pagājušā gada jūlijā, taču šajā pēdējā pārlidojumā lidaparāta bateriju sistēma stipri cieta no pārkaršanas un ceļojums varēja atsākties tikai šogad. No Kalifornijas ceļu paredzēts turpināt pāri Amerikas Savienotajām Valstīm un tad pāri Atlantijas okeānam uz Eiropu, lai visbeidzot atkal atgrieztos Abū Dabī. 2016. gada 25. aprīlī plkst. 12:13
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2016/04/25/epa_15725823_social_jpg.jpg</main_image>
</document>
