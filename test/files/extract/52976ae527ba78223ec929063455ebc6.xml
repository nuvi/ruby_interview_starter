<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Yli 2000 vuotta vanha meemi löydettiin - juopotteleva luuranko kehottaa nauttimaan elämästä - Ilmiöt - Voice.fi</discussion_title>
<language>finnish</language>
<gmt_offset></gmt_offset>
<topic_url>http://www.voice.fi/pop/ilmiot/yli-2000-vuotta-vanha-meemi-loydettiin-juopotteleva-luuranko-kehottaa-nauttimaan-elamasta-103439</topic_url>
<topic_text>
Yli 2000 vuotta vanha meemi löydettiin - juopotteleva luuranko kehottaa nauttimaan elämästä 25.04.2016 18:45 - Iiro Myllymäki - Luettu 681 kertaa Löydetty mosaiikki pitää sisällään viisaita sanoja vuosituhansien takaa. 
2400 vuotta sitten elämä oli hyvin toisenlaista kuin nykyään. Yksi asia on kuitenkin pysynyt samana: viinin ja ruoan yhdistäminen on ollut aina oiva tapa rentoutua. Tästä muistutuksen tarjoaa Turkista löydetty, juurikin 2400 vuotta vanha mosaiikki, jota on kutsuttu myös muinaiseksi ”motivoivaksi meemiksi”. 
Mosaiikkikuvassa nähdään hieman maistissa olevan näköinen luuranko loikoilemassa juomakuppi kädessään viinikannun ja leipäpalan vieressä. Muinaiskreikan kielellä mosaiikissa lukee ”ole iloinen, nauti elämästäsi”. On epäselvää, miksi juuri luuranko opettaa muinaisessa meemissä elämänilon filosofiaa, mutta tämän rento elämäntyyli näyttää silti houkuttelevalta. New mosaic discovery in Hatay, ancient Antioch. Reclining skeleton with the message &quot;Be cheerful - enjoy your life&quot; pic.twitter.com/dGiJ8fJ2AJ — Gareth Harney (@OptimoPrincipi) April 22, 2016 
Kuva on yksi osa kolmiosaisesta mosaiikkisarjasta. Ensimmäisessä kuvassa kuvataan kylpyä ja toisessa kuvassa illallista. Mosaiikki löytyi muinaisen Rooman Antiokia-kaupungin alueelta. Arkeologi Demet Karan mukaan mosaiikki oli tärkeä löytö. 
- Italiassa on samanlainen mosaiikki, mutta tämä on paljon kattavampi, Kara sanoo Hurriyet Daily News -sivuston haastattelussa. 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.voice.fi/pop/ilmiot/yli-2000-vuotta-vanha-meemi-loydettiin-juopotteleva-luuranko-kehottaa-nauttimaan-elamasta-103439</post_url>
<post_date>20160425</post_date>
<post_time></post_time>
<username>- Iiro Myllym Ki</username>
<post>
Yli 2000 vuotta vanha meemi löydettiin - juopotteleva luuranko kehottaa nauttimaan elämästä 25.04.2016 18:45 - Iiro Myllymäki - Luettu 681 kertaa Löydetty mosaiikki pitää sisällään viisaita sanoja vuosituhansien takaa. 
2400 vuotta sitten elämä oli hyvin toisenlaista kuin nykyään. Yksi asia on kuitenkin pysynyt samana: viinin ja ruoan yhdistäminen on ollut aina oiva tapa rentoutua. Tästä muistutuksen tarjoaa Turkista löydetty, juurikin 2400 vuotta vanha mosaiikki, jota on kutsuttu myös muinaiseksi ”motivoivaksi meemiksi”. 
Mosaiikkikuvassa nähdään hieman maistissa olevan näköinen luuranko loikoilemassa juomakuppi kädessään viinikannun ja leipäpalan vieressä. Muinaiskreikan kielellä mosaiikissa lukee ”ole iloinen, nauti elämästäsi”. On epäselvää, miksi juuri luuranko opettaa muinaisessa meemissä elämänilon filosofiaa, mutta tämän rento elämäntyyli näyttää silti houkuttelevalta. New mosaic discovery in Hatay, ancient Antioch. Reclining skeleton with the message &quot;Be cheerful - enjoy your life&quot; pic.twitter.com/dGiJ8fJ2AJ — Gareth Harney (@OptimoPrincipi) April 22, 2016 
Kuva on yksi osa kolmiosaisesta mosaiikkisarjasta. Ensimmäisessä kuvassa kuvataan kylpyä ja toisessa kuvassa illallista. Mosaiikki löytyi muinaisen Rooman Antiokia-kaupungin alueelta. Arkeologi Demet Karan mukaan mosaiikki oli tärkeä löytö. 
- Italiassa on samanlainen mosaiikki, mutta tämä on paljon kattavampi, Kara sanoo Hurriyet Daily News -sivuston haastattelussa. 
</post>
<signature>

</signature>
<external_links>

</external_links>
<country>FI</country>
<main_image>http://www.voice.fi/files/media/image/2016_25_04_571e35d38bf83.jpg/1000</main_image>
</document>
