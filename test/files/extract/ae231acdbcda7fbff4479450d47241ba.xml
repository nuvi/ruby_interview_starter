<?xml version="1.0" encoding="UTF-8"?>
<document>
<type>mainstream</type>
<forum>http://www.tvr.ro/rss/stiri.xml</forum>
<forum_title>TVR.RO - Ştiri</forum_title>
<discussion_title>Informaţiile şi sfaturile de care ai nevoie vin La fix, pe TVR 2</discussion_title>
<language>romanian</language>
<gmt_offset></gmt_offset>
<topic_url>http://www.tvr.ro/informatiile-si-sfaturile-de-care-ai-nevoie-vin-la-fix-pe-tvr-2_16434.html</topic_url>
<topic_text>
Informaţiile şi sfaturile de care ai nevoie vin La fix, pe TVR 2 TVR.RO | Luni, 25 Aprilie 2016 Cum ne pregătim pentru Paşte, care-s miturile din spatele geneticii sau cum putem preveni obezitatea infantilă? Sunt câteva din subiectele pregătite de cei cinci moderatori ai emisiunii La Fix. De luni până vineri, de la 11:00, la TVR 2, TVR HD şi TVR+. Emisiunea La fix vă aduce, de luni până vineri, subiecte de interes într-o abordare diferită: fiecare zi a săptămânii este dedicată unui anumit domeniu, care va avea propriul prezentator. „Ideea de bază a programului este simplitatea și strânsa legătură cu telespectatorul de toate vârstele și preocupările, din mediul urban sau rural” , spune Camelia Boştină , producătorul coordonator al emisiunii. Prin cele cinci mari teme generale, La Fix oferă o „diversitate și utilitate la modul cel mai simplu. Oamenii vor ști ce le propunem în fiecare zi și vor putea să-și programeze timpul de vizionare în funcție de interesele speciale pe care le au. Zilnic se vor transmite mesaje utilitare, fie prin intermediul emisiunii, fie pe paginile din rețelele de socializare” , adaugă producătoarea. Luni, 25 aprilie , începem, aşa cum v-am obişnuit, cu Măriuca Mihăilescu care ne va vorbi, în cadrul ediţiei dedicate „Casei şi familiei”, despre cum să ne pregătim pentru sărbătoarea Paştelui. Ce cadouri să faceţi în această perioadă, cum vă puteţi impresiona familia şi prietenii sau care-s ultimele trenduri? Aflăm de la invitaţii emisiunii: Daniela Palade Teodorescu (redactor-şef al revistei Avantaje), Cristina Chiriac (fondatoarea „Flori de ie”), Simona Stoica (PR manager), Roxana Tudor (designer) şi Paula Moldovan (designer floral). În fiecare marţi , în cadrul ediţiei „Eu şi ceilalţi” , Liliana Gheorghiu-Bulat pune sub semnul dezbaterii problemele cu care se confruntă societatea, iar pentru ediţia din 26 aprilie, ea aduce subiectul obezităţii la copii. Într-un studiu realizat acum doi ani de Institutul Naţional de Sănătate Publică, aproximativ un 25% din copiii de opt ani sunt supraponderali sau obezi, prevalenţa fiind de aproape două ori mai mare la băieţi faţă de fete. Alături de moderatoarea emisiunii, în platou va fi prezentă Anamaria Iulian , specialistă în obezitate infantilă şi nutriţionistă. Miercuri , pătrundem în domeniul Ştiinţei şi tehnologiei , iar Cristina Şoloc ne-a pregătit un subiect controversat atât pentru oamenii de rând, cât şi pentru cercetători: mituri şi adevăruri despre genetică. Alături de Cristina, în platoul emisiunii va fi prezent geneticianul Alexandru Ecovoiu , de la Universitatea din Bucureşti. În rubrica „Știința distractivă” , Andreea Stoica ne va arăta, printr-un nou experiment inedit, că știința nu se rezumă doar la calcule și halate albe. Joi, 28 aprilie , Cristi Mîndru ne aduce ediţia „Performanţă şi divertisment ”, iar invitatul său este celebrul Helmuth Duckadam . În urmă cu 30 de ani, Steaua Bucureşti realiza cea mai mare performanţă a fotbalului românesc: câştigarea Cupei Campionilor Europeni. Echipa antrenată de Emeric Ienei şi Anghel Iordănescu a reuşit să învingă Barcelona, după ce Helmuth Duckadam a apărat patru lovituri de la 11 metri. Încheiem săptămâna cu Lucia Toader , gazda ediţiilor de vineri. Dezbaterile despre fixaţiile şi metehnele românilor continuă, iar pe 29 aprilie, aflăm care sunt fixurile legate de cultură, ce fixuri au şi scriitorii, dar şi politicienii. „Putem să râdem și să ne amuzăm de ele sau mai degrabă ne crispăm? Rămâne de văzut!” , spune Lucia Toader . 
Emisiunea poate fi urmărită pe tabletă sau mobil. 
Descărcați aplicaţiile TVR+ pentru IOS și Android!
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.tvr.ro/informatiile-si-sfaturile-de-care-ai-nevoie-vin-la-fix-pe-tvr-2_16434.html</post_url>
<post_date>20160425</post_date>
<post_time>0926</post_time>
<username></username>
<post>
Informaţiile şi sfaturile de care ai nevoie vin La fix, pe TVR 2 TVR.RO | Luni, 25 Aprilie 2016 Cum ne pregătim pentru Paşte, care-s miturile din spatele geneticii sau cum putem preveni obezitatea infantilă? Sunt câteva din subiectele pregătite de cei cinci moderatori ai emisiunii La Fix. De luni până vineri, de la 11:00, la TVR 2, TVR HD şi TVR+. Emisiunea La fix vă aduce, de luni până vineri, subiecte de interes într-o abordare diferită: fiecare zi a săptămânii este dedicată unui anumit domeniu, care va avea propriul prezentator. „Ideea de bază a programului este simplitatea și strânsa legătură cu telespectatorul de toate vârstele și preocupările, din mediul urban sau rural” , spune Camelia Boştină , producătorul coordonator al emisiunii. Prin cele cinci mari teme generale, La Fix oferă o „diversitate și utilitate la modul cel mai simplu. Oamenii vor ști ce le propunem în fiecare zi și vor putea să-și programeze timpul de vizionare în funcție de interesele speciale pe care le au. Zilnic se vor transmite mesaje utilitare, fie prin intermediul emisiunii, fie pe paginile din rețelele de socializare” , adaugă producătoarea. Luni, 25 aprilie , începem, aşa cum v-am obişnuit, cu Măriuca Mihăilescu care ne va vorbi, în cadrul ediţiei dedicate „Casei şi familiei”, despre cum să ne pregătim pentru sărbătoarea Paştelui. Ce cadouri să faceţi în această perioadă, cum vă puteţi impresiona familia şi prietenii sau care-s ultimele trenduri? Aflăm de la invitaţii emisiunii: Daniela Palade Teodorescu (redactor-şef al revistei Avantaje), Cristina Chiriac (fondatoarea „Flori de ie”), Simona Stoica (PR manager), Roxana Tudor (designer) şi Paula Moldovan (designer floral). În fiecare marţi , în cadrul ediţiei „Eu şi ceilalţi” , Liliana Gheorghiu-Bulat pune sub semnul dezbaterii problemele cu care se confruntă societatea, iar pentru ediţia din 26 aprilie, ea aduce subiectul obezităţii la copii. Într-un studiu realizat acum doi ani de Institutul Naţional de Sănătate Publică, aproximativ un 25% din copiii de opt ani sunt supraponderali sau obezi, prevalenţa fiind de aproape două ori mai mare la băieţi faţă de fete. Alături de moderatoarea emisiunii, în platou va fi prezentă Anamaria Iulian , specialistă în obezitate infantilă şi nutriţionistă. Miercuri , pătrundem în domeniul Ştiinţei şi tehnologiei , iar Cristina Şoloc ne-a pregătit un subiect controversat atât pentru oamenii de rând, cât şi pentru cercetători: mituri şi adevăruri despre genetică. Alături de Cristina, în platoul emisiunii va fi prezent geneticianul Alexandru Ecovoiu , de la Universitatea din Bucureşti. În rubrica „Știința distractivă” , Andreea Stoica ne va arăta, printr-un nou experiment inedit, că știința nu se rezumă doar la calcule și halate albe. Joi, 28 aprilie , Cristi Mîndru ne aduce ediţia „Performanţă şi divertisment ”, iar invitatul său este celebrul Helmuth Duckadam . În urmă cu 30 de ani, Steaua Bucureşti realiza cea mai mare performanţă a fotbalului românesc: câştigarea Cupei Campionilor Europeni. Echipa antrenată de Emeric Ienei şi Anghel Iordănescu a reuşit să învingă Barcelona, după ce Helmuth Duckadam a apărat patru lovituri de la 11 metri. Încheiem săptămâna cu Lucia Toader , gazda ediţiilor de vineri. Dezbaterile despre fixaţiile şi metehnele românilor continuă, iar pe 29 aprilie, aflăm care sunt fixurile legate de cultură, ce fixuri au şi scriitorii, dar şi politicienii. „Putem să râdem și să ne amuzăm de ele sau mai degrabă ne crispăm? Rămâne de văzut!” , spune Lucia Toader . 
Emisiunea poate fi urmărită pe tabletă sau mobil. 
Descărcați aplicaţiile TVR+ pentru IOS și Android!
</post>
<signature>

</signature>
<external_links>

</external_links>
<country>RO</country>
<main_image>http://media.tvrinfo.ro/media-tvr/image/201510/w500/dsc-5836_29415700.jpg</main_image>
</document>
