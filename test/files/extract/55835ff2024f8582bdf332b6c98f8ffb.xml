<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=262&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>शिवजयंतीनिमित्त निघणार बालमावळ्यांची दिमाखदार मिरवणूक</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=4723290950061908350&amp;SectionId=12&amp;SectionName=पश्चिम महाराष्ट्र&amp;NewsDate=20160211&amp;Provider=- सकाळ वृत्तसेवा&amp;NewsTitle=शिवजयंतीनिमित्त निघणार बालमावळ्यांची दिमाखदार मिरवणूक</topic_url>
<topic_text>
सोलापूर - हिंदवी स्वराज्याचे संस्थापक छत्रपती शिवरायांच्या जयंतीनिमित्त शहरातून बालमावळ्यांची दिमाखदार मिरवणूक निघणार आहे. महापालिका प्राथमिक शिक्षण मंडळाकडून या मिरवणुकीचे आयोजन करण्यात आल्याची माहिती पर्यवेक्षक शिवाजी शेटे यांनी दिली.
19 फेब्रुवारी रोजी सकाळी आठ वाजता इंद्रभुवन इमारतीपासून या मिरवणुकीस प्रारंभ होणार आहे. तेथून ही मिरवणूक डॉ. बाबासाहेब आंबेडकर चौक, चार हुतात्मा पुतळा परिसर, सरस्वती चौक, मेकॅनिकी चौकमार्गे छत्रपती शिवाजी महाराज चौकात जाणार आहे. यात कुचन शाळेचे विद्यार्थी शिवपूर्वकालीन महाराष्ट्र-संतांची भूमिका हा देखावा सादर करतील. महापालिका प्रशाला क्रमांक तीन आणि सहाकडून शिवजन्मोत्सवाचा देखावा या मिरवणुकीत असेल. मार्कंडेय विद्यालयाचे विद्यार्थी शिवरायांचे बालपण हा देखावा घेऊन या मिरवणुकीत सहभागी होणार आहेत.
स्वराज्य स्थापनेची प्रतिज्ञा हा देखावा महापालिका मुलांची शाळा कॅम्प या शाळेतील विद्यार्थी सादर करतील. महापालिका शाळा क्रमांक चारकडून शिवराज्याभिषेकाचा देखावा दाखविला जाणार आहे. याशिवाय पावनखिंड, आधी लगीन कोंढाण्याचं, छत्रपती शिवाजी महाराज आणि कल्याणच्या सुभेदाराची सून असे एकूण आठ देखावे या मिरवणुकीत असतील.
विविध शाळांचे लेझीम पथक, टिपरी पथक, रिबीन आणि रिंग कवायत, ज्ञान प्रबोधिनी शाळेचे मिझोरामी बांबू नृत्याची पर्वणी सोलापूरकरांना मिळणार आहे. याशिवाय मुली वाचवा, स्मार्ट सिटी सोलापूर, पाणी वाचवा आदी जनजागृती करीत एकूण 12 शाळा या मिरवणुकीत सहभागी होणार आहेत. या उपक्रमासाठी महापौर प्रा. सुशीला आबुटे, स्थायी समितीचे सभापती पद्माकर काळे, महिला व बालकल्याण विभागाच्या सभापती अश्‍विनी जाधव, महापालिका प्राथमिक शिक्षण मंडळाच्या प्रशासनाधिकारी सुधा साळुंखे यांचे सहकार्य लाभत असल्याचे श्री. शेटे म्हणाले.
सोलापूरकरांना आवाहन शिवजयंतीनिमित्त महापालिका प्राथमिक शिक्षण मंडळातर्फे प्रथमच अशी मिरवणूक काढण्यात येत आहे. मराठमोळी वेषभूषा करून विद्यार्थी-विद्यार्थिनी यात सहभागी होणार असून सोलापूरकरांनी या मुलांचे कौतुक करण्यासाठी हजेरी लावावी, असे आवाहनही महापालिकेने केले आहे.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=4723290950061908350&amp;SectionId=12&amp;SectionName=पश्चिम महाराष्ट्र&amp;NewsDate=20160211&amp;Provider=- सकाळ वृत्तसेवा&amp;NewsTitle=शिवजयंतीनिमित्त निघणार बालमावळ्यांची दिमाखदार मिरवणूक</post_url>
<post_date>20160211</post_date>
<post_time></post_time>
<username>- - सकाळ वृत्तसेवा</username>
<post>
सोलापूर - हिंदवी स्वराज्याचे संस्थापक छत्रपती शिवरायांच्या जयंतीनिमित्त शहरातून बालमावळ्यांची दिमाखदार मिरवणूक निघणार आहे. महापालिका प्राथमिक शिक्षण मंडळाकडून या मिरवणुकीचे आयोजन करण्यात आल्याची माहिती पर्यवेक्षक शिवाजी शेटे यांनी दिली.
19 फेब्रुवारी रोजी सकाळी आठ वाजता इंद्रभुवन इमारतीपासून या मिरवणुकीस प्रारंभ होणार आहे. तेथून ही मिरवणूक डॉ. बाबासाहेब आंबेडकर चौक, चार हुतात्मा पुतळा परिसर, सरस्वती चौक, मेकॅनिकी चौकमार्गे छत्रपती शिवाजी महाराज चौकात जाणार आहे. यात कुचन शाळेचे विद्यार्थी शिवपूर्वकालीन महाराष्ट्र-संतांची भूमिका हा देखावा सादर करतील. महापालिका प्रशाला क्रमांक तीन आणि सहाकडून शिवजन्मोत्सवाचा देखावा या मिरवणुकीत असेल. मार्कंडेय विद्यालयाचे विद्यार्थी शिवरायांचे बालपण हा देखावा घेऊन या मिरवणुकीत सहभागी होणार आहेत.
स्वराज्य स्थापनेची प्रतिज्ञा हा देखावा महापालिका मुलांची शाळा कॅम्प या शाळेतील विद्यार्थी सादर करतील. महापालिका शाळा क्रमांक चारकडून शिवराज्याभिषेकाचा देखावा दाखविला जाणार आहे. याशिवाय पावनखिंड, आधी लगीन कोंढाण्याचं, छत्रपती शिवाजी महाराज आणि कल्याणच्या सुभेदाराची सून असे एकूण आठ देखावे या मिरवणुकीत असतील.
विविध शाळांचे लेझीम पथक, टिपरी पथक, रिबीन आणि रिंग कवायत, ज्ञान प्रबोधिनी शाळेचे मिझोरामी बांबू नृत्याची पर्वणी सोलापूरकरांना मिळणार आहे. याशिवाय मुली वाचवा, स्मार्ट सिटी सोलापूर, पाणी वाचवा आदी जनजागृती करीत एकूण 12 शाळा या मिरवणुकीत सहभागी होणार आहेत. या उपक्रमासाठी महापौर प्रा. सुशीला आबुटे, स्थायी समितीचे सभापती पद्माकर काळे, महिला व बालकल्याण विभागाच्या सभापती अश्‍विनी जाधव, महापालिका प्राथमिक शिक्षण मंडळाच्या प्रशासनाधिकारी सुधा साळुंखे यांचे सहकार्य लाभत असल्याचे श्री. शेटे म्हणाले.
सोलापूरकरांना आवाहन शिवजयंतीनिमित्त महापालिका प्राथमिक शिक्षण मंडळातर्फे प्रथमच अशी मिरवणूक काढण्यात येत आहे. मराठमोळी वेषभूषा करून विद्यार्थी-विद्यार्थिनी यात सहभागी होणार असून सोलापूरकरांनी या मुलांचे कौतुक करण्यासाठी हजेरी लावावी, असे आवाहनही महापालिकेने केले आहे.
</post>
<signature>

</signature>
<external_links>

</external_links>
<country>US</country>
<main_image></main_image>
</document>
