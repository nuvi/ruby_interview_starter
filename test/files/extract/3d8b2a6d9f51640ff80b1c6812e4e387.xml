<?xml version="1.0" encoding="UTF-8"?>
<document>
<type>mainstream</type>
<forum>http://www.trthaber.com/sondakika.rss</forum>
<forum_title>TRT Haber</forum_title>
<discussion_title>İsrail hapishanelerinde çocuk Filistinli sayısı artıyor</discussion_title>
<language>turkish</language>
<gmt_offset></gmt_offset>
<topic_url>http://www.trthaber.com/haber/dunya/israil-hapishanelerinde-cocuk-filistinli-sayisi-artiyor-246847.html</topic_url>
<topic_text>
Buradasınız : Ana Sayfa » Dünya » İsrail hapishanelerinde çocuk Filistinli sayısı artıyor İsrail hapishanelerinde çocuk Filistinli sayısı artıyor &quot;İsrail askeri hapishanelerinde bulunan Filistinli çocuk sayısı 440&apos;a ulaşarak bugüne kadarki en yüksek rakamı oluşturdu.&quot; 25 Nisan 2016 Pazartesi 18:19 Uluslararası Çocukları Koruma Örgütü&apos;nün (Defence For Children) İsrail hapishanelerindeki Filistinli çocuklarla ilgili yayınladığı rapor insan hakları açısından endişe verici sonuçlar ortaya koydu. &quot;Çocuklara Böyle Davranılmaz&quot; (No Way to Treat A Child) başlığıyla yayınlanan raporda, geçtiğimiz birkaç ay içerisinde 100&apos;den fazla Filistinli çocuğun gece baskınıyla evlerine giren İsrail askerleri tarafından yataklarında yatarken kafalarına silah dayanıp gözleri ve elleri bağlanarak gözaltına alındığı belirtildi. İsrail askeri hapishanelerinde halihazırda 440 Filistinli çocuğun bulunduğu belirtilen raporda, bunun İsrail ordusunun tutuklu çocukların sayısını yayınlamaya başladığı 2008&apos;den beri kayıtlara geçen en yüksek rakam olduğu belirtildi. İsrail&apos;in, uluslararası baskılar karşısında Filistinlilerin evlerine düzenlediği gece baskınlarını &quot;aşamalı olarak sonlandırma&quot; sözü vermesine rağmen bu uygulamaya rutin bir şekilde devam ettiğine dikkat çekilen Uluslararası Çocukları Koruma Örgütü raporunda, şunlar kaydedildi: &quot;İsrail&apos;in sorguladığı Filistinli çocukların yüzde 75&apos;i sözlü veya fiziksel saldırıya uğruyor. Her yıl 500 ila 700 arası çocuk İsrail askeri mahkemelerinde yargılanıyor. Filistinli çocukların İsrail polisi tarafından sorgulanma süreçlerinin yüzde 97&apos;sinde ebeveynleri veya avukatları yanlarında bulunmuyor. Bu durum uluslararası hukukun ihlali anlamına geliyor.&quot; Gece baskını ile gözaltına alınan bazı Filistinli çocukların tanıklıklarına da yer verilen rapora göre, 1 Şubat 2015 gecesi saat 3&apos;te Batı Şeria&apos;nın Nablus şehri yakınlarındaki Burin köyünde bir evin kapısını kırarak içeri giren maskeli İsrail askerleri, Abdurrahman isimli 17 yaşındaki Filistinli genci yatağından kaldırarak duvara dayadı. On kadar maskeli askerin çevresini sardığını ve bunlardan birinin babasına fiziksel şiddet uyguladığını belirten Abdurrahman, &quot;Korkmuştum çünkü askerlerin hepsinin yüzü maskeliydi ve evin içerisinde bağırışıyorlardı.&quot; ifadesini kullandı. Askerler Abdurrahman&apos;ın gözünü bağlayıp ellerini kelepçeledikten sonra askeri bir araca bindirerek götürdü. Raporda, - Abdurrahman&apos;ın başına gelen gibi - gece baskınları ile uygulanan şiddetin &quot;Filistinli çocukların sık sık yaşadığı bir durum&quot; olduğu kaydedildi. Gözleri bağlanan çocukların bileklerine geçirilen plastik kelepçenin acısı ile kıvranırken askerlerin bağırmalarına muhatap olmak zorunda kaldığı vurgulandı. İsrail 1967&apos;den beri Batı Şeria ve doğu Kudüs&apos;ü işgal altında tutuyor. Yaklaşık 400 bin Yahudi yerleşimcinin illegal olarak yaşadığı Batı Şeria ile 200 bin Yahudi yerleşimcinin illegal olarak yaşadığı Doğu Kudüs&apos;teki İsrail&apos;in varlığı, uluslararası toplum tarafından işgal olarak tanımlanıyor. İsrail ayrıca yaklaşık iki milyon Filistinlinin yaşadığı Gazze Şeridi&apos;ni 2006&apos;dan beri abluka altında tutarak, insani kriz yaşanmasına neden oluyor. Etiketler: İsrail hapishaneleri , filistin Aşağıdaki kodu sitenize ekleyerek haberi paylaşabilirsiniz. &lt;iframe src=&quot;http://www.trthaber.com/haber_siteneekle.php?id=246847&amp;resim=1&amp;baslik=1&amp;spot=1&amp;detay=1&amp;tarih=1&quot; width=&quot;665&quot; height=&quot;800&quot;&gt;&lt;/iframe&gt;
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.trthaber.com/haber/dunya/israil-hapishanelerinde-cocuk-filistinli-sayisi-artiyor-246847.html</post_url>
<post_date>20160425</post_date>
<post_time>1519</post_time>
<username></username>
<post>
Buradasınız : Ana Sayfa » Dünya » İsrail hapishanelerinde çocuk Filistinli sayısı artıyor İsrail hapishanelerinde çocuk Filistinli sayısı artıyor &quot;İsrail askeri hapishanelerinde bulunan Filistinli çocuk sayısı 440&apos;a ulaşarak bugüne kadarki en yüksek rakamı oluşturdu.&quot; 25 Nisan 2016 Pazartesi 18:19 Uluslararası Çocukları Koruma Örgütü&apos;nün (Defence For Children) İsrail hapishanelerindeki Filistinli çocuklarla ilgili yayınladığı rapor insan hakları açısından endişe verici sonuçlar ortaya koydu. &quot;Çocuklara Böyle Davranılmaz&quot; (No Way to Treat A Child) başlığıyla yayınlanan raporda, geçtiğimiz birkaç ay içerisinde 100&apos;den fazla Filistinli çocuğun gece baskınıyla evlerine giren İsrail askerleri tarafından yataklarında yatarken kafalarına silah dayanıp gözleri ve elleri bağlanarak gözaltına alındığı belirtildi. İsrail askeri hapishanelerinde halihazırda 440 Filistinli çocuğun bulunduğu belirtilen raporda, bunun İsrail ordusunun tutuklu çocukların sayısını yayınlamaya başladığı 2008&apos;den beri kayıtlara geçen en yüksek rakam olduğu belirtildi. İsrail&apos;in, uluslararası baskılar karşısında Filistinlilerin evlerine düzenlediği gece baskınlarını &quot;aşamalı olarak sonlandırma&quot; sözü vermesine rağmen bu uygulamaya rutin bir şekilde devam ettiğine dikkat çekilen Uluslararası Çocukları Koruma Örgütü raporunda, şunlar kaydedildi: &quot;İsrail&apos;in sorguladığı Filistinli çocukların yüzde 75&apos;i sözlü veya fiziksel saldırıya uğruyor. Her yıl 500 ila 700 arası çocuk İsrail askeri mahkemelerinde yargılanıyor. Filistinli çocukların İsrail polisi tarafından sorgulanma süreçlerinin yüzde 97&apos;sinde ebeveynleri veya avukatları yanlarında bulunmuyor. Bu durum uluslararası hukukun ihlali anlamına geliyor.&quot; Gece baskını ile gözaltına alınan bazı Filistinli çocukların tanıklıklarına da yer verilen rapora göre, 1 Şubat 2015 gecesi saat 3&apos;te Batı Şeria&apos;nın Nablus şehri yakınlarındaki Burin köyünde bir evin kapısını kırarak içeri giren maskeli İsrail askerleri, Abdurrahman isimli 17 yaşındaki Filistinli genci yatağından kaldırarak duvara dayadı. On kadar maskeli askerin çevresini sardığını ve bunlardan birinin babasına fiziksel şiddet uyguladığını belirten Abdurrahman, &quot;Korkmuştum çünkü askerlerin hepsinin yüzü maskeliydi ve evin içerisinde bağırışıyorlardı.&quot; ifadesini kullandı. Askerler Abdurrahman&apos;ın gözünü bağlayıp ellerini kelepçeledikten sonra askeri bir araca bindirerek götürdü. Raporda, - Abdurrahman&apos;ın başına gelen gibi - gece baskınları ile uygulanan şiddetin &quot;Filistinli çocukların sık sık yaşadığı bir durum&quot; olduğu kaydedildi. Gözleri bağlanan çocukların bileklerine geçirilen plastik kelepçenin acısı ile kıvranırken askerlerin bağırmalarına muhatap olmak zorunda kaldığı vurgulandı. İsrail 1967&apos;den beri Batı Şeria ve doğu Kudüs&apos;ü işgal altında tutuyor. Yaklaşık 400 bin Yahudi yerleşimcinin illegal olarak yaşadığı Batı Şeria ile 200 bin Yahudi yerleşimcinin illegal olarak yaşadığı Doğu Kudüs&apos;teki İsrail&apos;in varlığı, uluslararası toplum tarafından işgal olarak tanımlanıyor. İsrail ayrıca yaklaşık iki milyon Filistinlinin yaşadığı Gazze Şeridi&apos;ni 2006&apos;dan beri abluka altında tutarak, insani kriz yaşanmasına neden oluyor. Etiketler: İsrail hapishaneleri , filistin Aşağıdaki kodu sitenize ekleyerek haberi paylaşabilirsiniz. &lt;iframe src=&quot;http://www.trthaber.com/haber_siteneekle.php?id=246847&amp;resim=1&amp;baslik=1&amp;spot=1&amp;detay=1&amp;tarih=1&quot; width=&quot;665&quot; height=&quot;800&quot;&gt;&lt;/iframe&gt;
</post>
<signature>

</signature>
<external_links>

</external_links>
<country>TR</country>
<main_image>http://www.trthaber.com/resimler/564000/565011_2.jpg</main_image>
</document>
