<?xml version="1.0" encoding="UTF-8"?>
<document>
<type>mainstream</type>
<forum>http://adevarul.ro/news/societate/</forum>
<forum_title>News - Societate | adevarul.ro</forum_title>
<discussion_title>Miting în Capitală pentru abrogarea noii legi a adopţiei: Cerem Guvernului o lege care să garanteze toate drepturile copiilor separaţi definitiv de părinţi</discussion_title>
<language>romanian</language>
<gmt_offset></gmt_offset>
<topic_url>http://adevarul.ro/news/societate/miting-capitala-abrogarea-legi-adoptiei-cerem-guvernului-lege-garanteze-drepturile-copiilor-separati-definitiv-parinti-1_571ddfdf5ab6550cb853887c/index.html</topic_url>
<topic_text>
Organizatorii evenimentului cer abrogarea noii legi a adopţiei şi adoptarea unei Ordonanţe de Urgenţe
Mai multe persoane participă, luni, la un miting în Piaţa Victoriei. Protestatarii cer abrogarea noii legi a adopţiei şi adoptarea, printr-o Ordonanţă de Urgenţă, a unei legi care să garanteze toate drepturile copiilor separaţi definitiv de părinţi. Noua Lege a adopţiei a fost aprobată în unanimitate în Parlament Potrivit unui comunicat de presă emis de Asociaţia Catharsis Braşov, noua lege a adopţiei, deşi prevede reducerea termenelor juridice şi acordarea unei indemnizaţii, menţine totuşi articolele care îngreunează adopţia naţională şi fac imposibilă adopţia internaţională. „Luând în considerare faptul că majoritatea copiilor aflaţi în familii de asistenţă maternală sunt reinstituţionalizaţi după împlinirea vârstei de 7, 8, 9 sau 10 ani, în loc să fie daţi spre adopţie unor familii care vor şi pot să ofere dragoste, ocrotire părintească, un cămin, o viaţă normală şi un viitor în siguranţă, Asociaţia Catharsis Braşov, împreună cu alte ONG-uri, printre care, Asociaţia Zâmbeşte pentru Viitor Braşov, Desenăm Viitorul Tău Bucureşti, Fundaţia pentru Copii Abandonaţi Braşov, vrem să readucem în atenţia publică dezinteresul legiuitorului - Autoritatea Naţională pentru Protecţia Drepturilor Copilului şi Adopţie - faţă de interesul superior al orfanilor români”, potrivit documentului citat. Asociaţia Catharsis Braşov mai precizează că majoritatea copiilor abandonaţi sau instituţionalizaţi în centre de plasament sau de tip familial „sunt abuzaţi emoţional, fizic, sexual, sunt frustraţi, constrânşi, umiliţi şi batjocoriţi, sunt discriminaţi din cauza stării de sănătate, vârstă, etnie, sunt lipsiţi de dragoste, de cure medicale, de o copilărie senină, sunt condamnaţi, pur şi simplu, la o viaţă fără familie”. De asemenea, aceştia adaugă faptul că aceşti copii, după ce părăsesc sistemul de protecţie specială, la majorat, „ajung în stradă disperaţi, traumatizaţi, fără adăpost, fără o calificare, fără un loc de muncă, fără capacitate de adaptare, fiind expuşi riscului de excluziune în loc de incluziune socială”. „Vrem România fără orfani” „În timpul mitingului, o delegaţie formată din şapte tineri dezinstituţionalizaţi (Adrian Calangea, Alexandru Hurduzău, Anca Ionuţ, Iordana Pantelimon, Rupi Gabor, Vişinel Bălan, Zighi Kalanyos) va înainta Guvernului un Memoriu, Petiţia «Vrem Românie fără orfani» însoţită de tabelele cu semnatarii petiţiei şi un Proiect de lege care garantează toate drepturile copiilor separaţi definitiv de părinţi”, spun organizatorii. Aceştia arată că vor să-l informeze pe premierul Dacian Cioloş despre neconcordanţa dintre noua lege a adopţiei, republicată în aprilie 2016, şi mai multe articole din Constituţia României, din Noul Cod Civil, din Convenţia ONU cu privire la drepturile copilului, din Convenţia de la Haga asupra protecţiei copiilor şi cooperării în materia adopţiei internaţionale, din Convenţia Europeană de la Strasbourg în materia adopţiei de copii. Mai mult, legea nu ar ţine cont de recomandările Comitetului ONU din iunie 2009. „Vom cere Guvernului abrogarea acestei legi şi adoptarea, printr-o Ordonanţă de Urgenţă, a unei legi care să garanteze toate drepturile copiilor separaţi definitiv de părinţi. Cererea noastră este motivată de drama fără sfârşit a zecilor de mii de copii abandonaţi pentru care nu există şansă la reintegrare în familia naturală/extinsă sau la o familie de adopţie naţională. Totul, pentru o lume mai bună, în care fiecare copil abandonat să se bucure de de o copilărie senină şi de un viitor în siguranţă”, arată Asociaţia Catharsis Braşov. Pe aceeaşi temă: Noua Lege a adopţiei a fost aprobată în unanimitate în Parlament
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://adevarul.ro/news/societate/miting-capitala-abrogarea-legi-adoptiei-cerem-guvernului-lege-garanteze-drepturile-copiilor-separati-definitiv-parinti-1_571ddfdf5ab6550cb853887c/index.html</post_url>
<post_date>20160425</post_date>
<post_time></post_time>
<username>Mihaela Cojocariu</username>
<post>
Organizatorii evenimentului cer abrogarea noii legi a adopţiei şi adoptarea unei Ordonanţe de Urgenţe
Mai multe persoane participă, luni, la un miting în Piaţa Victoriei. Protestatarii cer abrogarea noii legi a adopţiei şi adoptarea, printr-o Ordonanţă de Urgenţă, a unei legi care să garanteze toate drepturile copiilor separaţi definitiv de părinţi. Noua Lege a adopţiei a fost aprobată în unanimitate în Parlament Potrivit unui comunicat de presă emis de Asociaţia Catharsis Braşov, noua lege a adopţiei, deşi prevede reducerea termenelor juridice şi acordarea unei indemnizaţii, menţine totuşi articolele care îngreunează adopţia naţională şi fac imposibilă adopţia internaţională. „Luând în considerare faptul că majoritatea copiilor aflaţi în familii de asistenţă maternală sunt reinstituţionalizaţi după împlinirea vârstei de 7, 8, 9 sau 10 ani, în loc să fie daţi spre adopţie unor familii care vor şi pot să ofere dragoste, ocrotire părintească, un cămin, o viaţă normală şi un viitor în siguranţă, Asociaţia Catharsis Braşov, împreună cu alte ONG-uri, printre care, Asociaţia Zâmbeşte pentru Viitor Braşov, Desenăm Viitorul Tău Bucureşti, Fundaţia pentru Copii Abandonaţi Braşov, vrem să readucem în atenţia publică dezinteresul legiuitorului - Autoritatea Naţională pentru Protecţia Drepturilor Copilului şi Adopţie - faţă de interesul superior al orfanilor români”, potrivit documentului citat. Asociaţia Catharsis Braşov mai precizează că majoritatea copiilor abandonaţi sau instituţionalizaţi în centre de plasament sau de tip familial „sunt abuzaţi emoţional, fizic, sexual, sunt frustraţi, constrânşi, umiliţi şi batjocoriţi, sunt discriminaţi din cauza stării de sănătate, vârstă, etnie, sunt lipsiţi de dragoste, de cure medicale, de o copilărie senină, sunt condamnaţi, pur şi simplu, la o viaţă fără familie”. De asemenea, aceştia adaugă faptul că aceşti copii, după ce părăsesc sistemul de protecţie specială, la majorat, „ajung în stradă disperaţi, traumatizaţi, fără adăpost, fără o calificare, fără un loc de muncă, fără capacitate de adaptare, fiind expuşi riscului de excluziune în loc de incluziune socială”. „Vrem România fără orfani” „În timpul mitingului, o delegaţie formată din şapte tineri dezinstituţionalizaţi (Adrian Calangea, Alexandru Hurduzău, Anca Ionuţ, Iordana Pantelimon, Rupi Gabor, Vişinel Bălan, Zighi Kalanyos) va înainta Guvernului un Memoriu, Petiţia «Vrem Românie fără orfani» însoţită de tabelele cu semnatarii petiţiei şi un Proiect de lege care garantează toate drepturile copiilor separaţi definitiv de părinţi”, spun organizatorii. Aceştia arată că vor să-l informeze pe premierul Dacian Cioloş despre neconcordanţa dintre noua lege a adopţiei, republicată în aprilie 2016, şi mai multe articole din Constituţia României, din Noul Cod Civil, din Convenţia ONU cu privire la drepturile copilului, din Convenţia de la Haga asupra protecţiei copiilor şi cooperării în materia adopţiei internaţionale, din Convenţia Europeană de la Strasbourg în materia adopţiei de copii. Mai mult, legea nu ar ţine cont de recomandările Comitetului ONU din iunie 2009. „Vom cere Guvernului abrogarea acestei legi şi adoptarea, printr-o Ordonanţă de Urgenţă, a unei legi care să garanteze toate drepturile copiilor separaţi definitiv de părinţi. Cererea noastră este motivată de drama fără sfârşit a zecilor de mii de copii abandonaţi pentru care nu există şansă la reintegrare în familia naturală/extinsă sau la o familie de adopţie naţională. Totul, pentru o lume mai bună, în care fiecare copil abandonat să se bucure de de o copilărie senină şi de un viitor în siguranţă”, arată Asociaţia Catharsis Braşov. Pe aceeaşi temă: Noua Lege a adopţiei a fost aprobată în unanimitate în Parlament
</post>
<signature>

</signature>
<external_links>

</external_links>
<country>RO</country>
<main_image>http://adevarul.ro/assets/adevarul.ro/MRImage/2014/12/25/549c36ea448e03c0fd0a96af/1200x630.jpg</main_image>
</document>
