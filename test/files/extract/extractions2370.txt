<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=228&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>उड्डाणपुलांच्या कामांमुळे वाहतुकीत बदल</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=5426066483854017268&amp;SectionId=12&amp;SectionName=पश्चिम महाराष्ट्र&amp;NewsDate=20160218&amp;Provider=- सकाळ वृत्तसेवा&amp;NewsTitle=उड्डाणपुलांच्या कामांमुळे वाहतुकीत बदल</topic_url>
<topic_text>
सातारा - पुणे-बंगळूर महामार्गावर शिवराज पेट्रोलपंप व अजंठा चौकातील उड्डाणपुलाचे काम सुरू असल्याने शहर वाहतूक शाखेने महामार्ग व त्यापलीकडून शहरात येणाऱ्या व जाणाऱ्या वाहनांच्या मार्गात बदल केले आहेत.
कोल्हापूर व कऱ्हाडकडे जाणाऱ्या वाहनांनी पोवई नाक्‍यावरून बॉंबे रेस्टॉरंट चौकमार्गे महामार्गाकडे जायचे आहे. कोडोली, देगाव व रहिमतपूरकडे जाणाऱ्या वाहनांनी अजंठा चौकातून न जाता बॉम्बे रेस्टॉरंटमार्गे जाऊन महामार्गाने अजंठा चौकाच्या बाजूला जायचे आहे. कोल्हापूरकडून सातारा शहरात येणाऱ्या वाहनांनी बॉम्बे रेस्टॉरंटपासून शहरात प्रवेश करायचा आहे. देगाव, कोडोली बाजूकडून येणाऱ्या वाहनांना कोल्हापूरकडे जाणारा महामार्ग ओलांडता येईल. परंतु, कोल्हापूरकडून पुण्याकडे जाणारा महामार्ग न ओलांडता रस्ता दुभाजकाच्या जवळून बॉम्बे रेस्टॉरंटकडे येऊन शहरात यावे लागेल.
औद्योगिक वसाहतीमधून महिंद्रा शोरूमजवळ येणाऱ्या वाहनांनी उजवीकडे वळून सरळ बॉम्बे रेस्टॉरंटकडे जाऊ नये. या वाहनांनी हॉटेल प्रीत एक्‍झिक्‍युटिव्हपासून यु टर्न घेऊन बॉम्बे रेस्टॉरंटकडे जायचे आहे. सत्वशीलनगर, माणिकनगर या भागातील रहिवाशांनी शिवराज पेट्रोलपंप येथून महामार्ग न ओलांडता देगाव रोडने बॉम्बे रेस्टॉरंटमार्गे शहरात यायचे आहे. रहिमतपूरकडून येणारी वाहने भुयारी मार्ग ओलांडून बॉम्बे रेस्टॉरंटकडे येऊ शकतात. परंतु, असे करताना त्यांनी महामार्गाने वेगात येणाऱ्या वाहनांचा अंदाज घेऊनच भुयारी मार्गातून वाहन बाहेर काढावे, असे आवाहन सहायक पोलिस निरीक्षक श्रीगणेश कानुगडे यांनी केले आहे. वाहतुकीतील या बदलामुळे नागरिकांना लांब अंतर कापून शहरात किंवा शहराबाहेर जावे लागणार आहे. परंतु, महामार्गाचे काम होईपर्यंत अपघात व वाहतूक कोंडी टाळण्यासाठी नागरिकांनी वाहतुकीतील बदलानुसार वाहन चालवून सहकार्य करावे, असेही श्री. कानुगडे यांनी म्हटले आहे.
विरुद्ध दिशेने जाणे टाळा - कानुगडे अनेक नागरिक इच्छित ठिकाणी लवकर जाण्यासाठी शिवराज पेट्रोलपंप, अजंठा चौक येथून बॉम्बे रेस्टॉरंटकडे तसेच बॉम्बे रेस्टॉरंट बाजूकडून शिवराज पेट्रोलपंपकडे विरुद्ध दिशेने वाहने चालवत आहेत. त्यामुळे समोरून येणाऱ्या वाहनांना अडथळा निर्माण होतो. परिणामी अपघात व वाहन कोंडी वाढत आहे. हे टाळण्यासाठी नागरिकांनी विरुद्ध दिशेने वाहन चालवू नये, असे आवाहन सहायक पोलिस निरीक्षक श्री. कानुगडे यांनी \&quot;सकाळ‘शी बोलताना केले.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=5426066483854017268&amp;SectionId=12&amp;SectionName=पश्चिम महाराष्ट्र&amp;NewsDate=20160218&amp;Provider=- सकाळ वृत्तसेवा&amp;NewsTitle=उड्डाणपुलांच्या कामांमुळे वाहतुकीत बदल</post_url>
<post_date>20160218</post_date>
<post_time></post_time>
<username>- - सकाळ वृत्तसेवा</username>
<post>
सातारा - पुणे-बंगळूर महामार्गावर शिवराज पेट्रोलपंप व अजंठा चौकातील उड्डाणपुलाचे काम सुरू असल्याने शहर वाहतूक शाखेने महामार्ग व त्यापलीकडून शहरात येणाऱ्या व जाणाऱ्या वाहनांच्या मार्गात बदल केले आहेत.
कोल्हापूर व कऱ्हाडकडे जाणाऱ्या वाहनांनी पोवई नाक्‍यावरून बॉंबे रेस्टॉरंट चौकमार्गे महामार्गाकडे जायचे आहे. कोडोली, देगाव व रहिमतपूरकडे जाणाऱ्या वाहनांनी अजंठा चौकातून न जाता बॉम्बे रेस्टॉरंटमार्गे जाऊन महामार्गाने अजंठा चौकाच्या बाजूला जायचे आहे. कोल्हापूरकडून सातारा शहरात येणाऱ्या वाहनांनी बॉम्बे रेस्टॉरंटपासून शहरात प्रवेश करायचा आहे. देगाव, कोडोली बाजूकडून येणाऱ्या वाहनांना कोल्हापूरकडे जाणारा महामार्ग ओलांडता येईल. परंतु, कोल्हापूरकडून पुण्याकडे जाणारा महामार्ग न ओलांडता रस्ता दुभाजकाच्या जवळून बॉम्बे रेस्टॉरंटकडे येऊन शहरात यावे लागेल.
औद्योगिक वसाहतीमधून महिंद्रा शोरूमजवळ येणाऱ्या वाहनांनी उजवीकडे वळून सरळ बॉम्बे रेस्टॉरंटकडे जाऊ नये. या वाहनांनी हॉटेल प्रीत एक्‍झिक्‍युटिव्हपासून यु टर्न घेऊन बॉम्बे रेस्टॉरंटकडे जायचे आहे. सत्वशीलनगर, माणिकनगर या भागातील रहिवाशांनी शिवराज पेट्रोलपंप येथून महामार्ग न ओलांडता देगाव रोडने बॉम्बे रेस्टॉरंटमार्गे शहरात यायचे आहे. रहिमतपूरकडून येणारी वाहने भुयारी मार्ग ओलांडून बॉम्बे रेस्टॉरंटकडे येऊ शकतात. परंतु, असे करताना त्यांनी महामार्गाने वेगात येणाऱ्या वाहनांचा अंदाज घेऊनच भुयारी मार्गातून वाहन बाहेर काढावे, असे आवाहन सहायक पोलिस निरीक्षक श्रीगणेश कानुगडे यांनी केले आहे. वाहतुकीतील या बदलामुळे नागरिकांना लांब अंतर कापून शहरात किंवा शहराबाहेर जावे लागणार आहे. परंतु, महामार्गाचे काम होईपर्यंत अपघात व वाहतूक कोंडी टाळण्यासाठी नागरिकांनी वाहतुकीतील बदलानुसार वाहन चालवून सहकार्य करावे, असेही श्री. कानुगडे यांनी म्हटले आहे.
विरुद्ध दिशेने जाणे टाळा - कानुगडे अनेक नागरिक इच्छित ठिकाणी लवकर जाण्यासाठी शिवराज पेट्रोलपंप, अजंठा चौक येथून बॉम्बे रेस्टॉरंटकडे तसेच बॉम्बे रेस्टॉरंट बाजूकडून शिवराज पेट्रोलपंपकडे विरुद्ध दिशेने वाहने चालवत आहेत. त्यामुळे समोरून येणाऱ्या वाहनांना अडथळा निर्माण होतो. परिणामी अपघात व वाहन कोंडी वाढत आहे. हे टाळण्यासाठी नागरिकांनी विरुद्ध दिशेने वाहन चालवू नये, असे आवाहन सहायक पोलिस निरीक्षक श्री. कानुगडे यांनी \&quot;सकाळ‘शी बोलताना केले.
</post>
<signature>

</signature>
<external_links>

</external_links>
<country>US</country>
<main_image></main_image>
</document>
