<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Pilven polttamisen pitkäaikaisista seurauksista uutta, surullista tietoa - Terveys ja hyvinvointi - Voice.fi</discussion_title>
<language>finnish</language>
<gmt_offset></gmt_offset>
<topic_url>http://www.voice.fi/daami/terveys-ja-hyvinvointi/pilven-polttamisen-pitkaaikaisista-seurauksista-uutta-surullista-tietoa-103434</topic_url>
<topic_text>
Pilven polttamisen pitkäaikaisista seurauksista uutta, surullista tietoa 25.04.2016 18:30 - Senni Loikala - Luettu 3 259 kertaa Kannabiksen käyttö saattaa pahimmassa tapauksessa viedä ennenaikaisesti hautaan. Näin ainakin, jos uutta tutkimusta on uskominen. 
Runsas kannabiksen käyttäminen teinivuosina lisää miesten riskiä kuolla ennen 60 ikävuotta, väitetään tuoreessa ruotsalaistutkimuksessa. Tutkimuksesta uutisoi CBS News . 
Tukholmassa sijaitsevan Karoliinisen instituutin tutkijat analysoivat yli 45 000 miehen tietoja. Miehistä 4000 menehtyi pitkän tutkimusjakson aikana. Miehet, jotka olivat käyttäneet kannabista runsaasti 18-19-vuotiaina, kuolivat 40 prosenttia todennäköisemmin ennen 60 ikävuottaan kuin he, jotka eivät olleet käyttäneet marihuanaa ollenkaan. 
Kannabiksen vaikutuksia terveyteen on tutkittu ennenkin. Riippuvuuksiin perehtynyt asiantuntija Scott Krakower lukee uuden tutkimuksen eduksi sen, että se oli ajallisesti pitkäkestoinen. Näin ollen osallistujat olivat todella saattaneet altistua kannabiksen pitkäaikaisille seurauksille. Se tarkoittaa, että uusi tutkimus saattaa olla edeltäjiään luotettavampi. Järkyttävä tulos ei yllätä? 
Krakower muistuttaa, että kannabiksen runsas käyttäminen lisää tutkimusten mukaan riskiä esimerkiksi sydänongelmiin ja keuhkosyöpään. Lisäksi hän sanoo, että kannabiksen käyttäjät syövät usein muita epäterveellisemmin ja polttavat muita todennäköisemmin myös tupakkaa. Tässä yhteydessä uudet tutkimustulokset eivät välttämättä tule yllätyksenä. 
- Kannabiksen käyttäjien terveys on yleensä muita huonompi. Lisääntynyttä ennenaikaisen kuoleman riskiä osasi odottaakin, Krakower sanoo. Määrä ratkaisee 
Kannattaa toki muistaa, että osa tutkimukseen osallistuneista miehistä oli käyttänyt huomattavan paljon kannabista myöhäisinä teinivuosinaan. Tämä saattaa tarkoittaa, ettei esimerkiksi kannabiksen satunnainen viihdekäyttö lisäisi riskiä ennenaikaiseen kuolemaan ainakaan yhtä jyrkästi, kuin osalla tutkimukseen osallistuneista miehistä. 
- Tämänkaltaisen tutkimusten yhden pääviestin pystyy tiivistämään kolmeen sanaan: Määrällä on väliä, lääkäri Kevin Hill arvioi CBS Newsille. 
Tutkimus on julkaistu American Journal of Psychiatry -lehdessä. 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.voice.fi/daami/terveys-ja-hyvinvointi/pilven-polttamisen-pitkaaikaisista-seurauksista-uutta-surullista-tietoa-103434</post_url>
<post_date>20160425</post_date>
<post_time></post_time>
<username>- Senni Loikala</username>
<post>
Pilven polttamisen pitkäaikaisista seurauksista uutta, surullista tietoa 25.04.2016 18:30 - Senni Loikala - Luettu 3 259 kertaa Kannabiksen käyttö saattaa pahimmassa tapauksessa viedä ennenaikaisesti hautaan. Näin ainakin, jos uutta tutkimusta on uskominen. 
Runsas kannabiksen käyttäminen teinivuosina lisää miesten riskiä kuolla ennen 60 ikävuotta, väitetään tuoreessa ruotsalaistutkimuksessa. Tutkimuksesta uutisoi CBS News . 
Tukholmassa sijaitsevan Karoliinisen instituutin tutkijat analysoivat yli 45 000 miehen tietoja. Miehistä 4000 menehtyi pitkän tutkimusjakson aikana. Miehet, jotka olivat käyttäneet kannabista runsaasti 18-19-vuotiaina, kuolivat 40 prosenttia todennäköisemmin ennen 60 ikävuottaan kuin he, jotka eivät olleet käyttäneet marihuanaa ollenkaan. 
Kannabiksen vaikutuksia terveyteen on tutkittu ennenkin. Riippuvuuksiin perehtynyt asiantuntija Scott Krakower lukee uuden tutkimuksen eduksi sen, että se oli ajallisesti pitkäkestoinen. Näin ollen osallistujat olivat todella saattaneet altistua kannabiksen pitkäaikaisille seurauksille. Se tarkoittaa, että uusi tutkimus saattaa olla edeltäjiään luotettavampi. Järkyttävä tulos ei yllätä? 
Krakower muistuttaa, että kannabiksen runsas käyttäminen lisää tutkimusten mukaan riskiä esimerkiksi sydänongelmiin ja keuhkosyöpään. Lisäksi hän sanoo, että kannabiksen käyttäjät syövät usein muita epäterveellisemmin ja polttavat muita todennäköisemmin myös tupakkaa. Tässä yhteydessä uudet tutkimustulokset eivät välttämättä tule yllätyksenä. 
- Kannabiksen käyttäjien terveys on yleensä muita huonompi. Lisääntynyttä ennenaikaisen kuoleman riskiä osasi odottaakin, Krakower sanoo. Määrä ratkaisee 
Kannattaa toki muistaa, että osa tutkimukseen osallistuneista miehistä oli käyttänyt huomattavan paljon kannabista myöhäisinä teinivuosinaan. Tämä saattaa tarkoittaa, ettei esimerkiksi kannabiksen satunnainen viihdekäyttö lisäisi riskiä ennenaikaiseen kuolemaan ainakaan yhtä jyrkästi, kuin osalla tutkimukseen osallistuneista miehistä. 
- Tämänkaltaisen tutkimusten yhden pääviestin pystyy tiivistämään kolmeen sanaan: Määrällä on väliä, lääkäri Kevin Hill arvioi CBS Newsille. 
Tutkimus on julkaistu American Journal of Psychiatry -lehdessä. 
</post>
<signature>

</signature>
<external_links>

</external_links>
<country>FI</country>
<main_image>http://www.voice.fi/files/media/image/2016_25_04_571e1fd7a3536.jpg/1000</main_image>
</document>
