<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=12&amp;PageNo=228&amp;SectionName=पश्चिम</forum>
<forum_title>पश्चिम महाराष्ट्र: Latest Marathi News Online | Sakal </forum_title>
<discussion_title>शपथपत्राऐवजी स्वघोषणापत्र घेणार</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=4907362432495120404&amp;SectionId=12&amp;SectionName=पश्चिम महाराष्ट्र&amp;NewsDate=20160218&amp;Provider=- सकाळ वृत्तसेवा&amp;NewsTitle=शपथपत्राऐवजी स्वघोषणापत्र घेणार</topic_url>
<topic_text>
सातारा - विविध शासकीय कार्यालये व स्थानिक स्वराज्य संस्थांमध्ये विविध दाखले, परवाने व इतर सेवा-सुविधा घेताना लागणाऱ्या शपथपत्राऐवजी स्वघोषणापत्र आणि साक्षांकित प्रतऐवजी स्वयंसाक्षांकित प्रत स्वीकारण्याचे आदेश देण्यात आले आहेत. याबाबत नागरिकांत जनजागृती होण्यासाठी प्रत्येक शासकीय कार्यालय, स्थानिक स्वराज्य संस्था व शाळांमध्ये याबाबतचे फलक लावण्याची सूचनाही करण्यात आली आहे.
विविध दाखले, परवाने व इतर शासकीय सेवा-सुविधा प्राप्त करून घेण्याकरिता नागरिकांना शपथपत्रे तसेच मूळ प्रमाणपत्रे, कागदपत्रांच्या राजपत्रित अधिकारी किंवा विशेष कार्यकारी अधिकारी आदी सक्षम अधिकाऱ्यांनी साक्षांकित केलेल्या प्रती सादर कराव्यात लागत होत्या. परिणामी नागरिकांची गैरसोय होत होती. बहुतांशी ठिकाणी 100 रुपयांच्या स्टॅम्प पेपरवर प्रतिज्ञापत्रे करण्याचा आग्रह धरून संबंधितांना विनाकारण 250 ते 350 रुपये भुर्दंड सहन करावा लागत होता. या संदर्भात शासनाकडे अनेक तक्रारी आल्याने शासनाने या कार्यपद्धतीत बदल करण्याचा निर्णय घेतला. त्यानुसार शपथपत्राऐवजी स्वयंघोषणापत्र व प्रमाणपत्रे किंवा कागदपत्रांच्या साक्षांकित प्रतीऐवजी स्वयंसाक्षांकित प्रती स्वीकारण्याचे आदेश सामान्य प्रशासन विभागाने दिले आहेत. त्यानुसार अशा सुविधा मिळणारी शासकीय कार्यालये, अनुदानित, विनाअनुदानित, खासगी प्राथमिक, माध्यमिक व उच्च माध्यमिक शैक्षणिक संस्था येथे विद्यार्थ्यांच्या प्रवेशासंदर्भात तसेच इतर विविध सेवाकरिता शपथपत्राऐवजी स्वघोषणापत्र घेण्याची सूचना केली आहे. साक्षांकित प्रतऐवजी स्वयंसाक्षांकित प्रत स्वीकारण्यात याव्यात, असे आदेशात नमूद करण्यात आले आहे.
शपथपत्राबाबत शासकीय कार्यालयांत यादी शासनाच्या या आदेशाची काटेकोरपणे अंमलबजावणी होण्यासाठी कोणत्या बाबींसाठी शपथपत्र बंधनकारक आहे व कोणत्या बाबींसाठी नाही, याची तपशीलवार यादी संबंधित शासकीय कार्यालये, शैक्षणिक संस्थांत फलकावर लावणे बंधनकारक केले गेले आहे. त्यातून नागरिकांत जागृती होऊन या नियमाची माहिती होण्यास मदत होणार आहे.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://online5.esakal.com/NewsDetails.aspx?NewsId=4907362432495120404&amp;SectionId=12&amp;SectionName=पश्चिम महाराष्ट्र&amp;NewsDate=20160218&amp;Provider=- सकाळ वृत्तसेवा&amp;NewsTitle=शपथपत्राऐवजी स्वघोषणापत्र घेणार</post_url>
<post_date>20160218</post_date>
<post_time></post_time>
<username>- - सकाळ वृत्तसेवा</username>
<post>
सातारा - विविध शासकीय कार्यालये व स्थानिक स्वराज्य संस्थांमध्ये विविध दाखले, परवाने व इतर सेवा-सुविधा घेताना लागणाऱ्या शपथपत्राऐवजी स्वघोषणापत्र आणि साक्षांकित प्रतऐवजी स्वयंसाक्षांकित प्रत स्वीकारण्याचे आदेश देण्यात आले आहेत. याबाबत नागरिकांत जनजागृती होण्यासाठी प्रत्येक शासकीय कार्यालय, स्थानिक स्वराज्य संस्था व शाळांमध्ये याबाबतचे फलक लावण्याची सूचनाही करण्यात आली आहे.
विविध दाखले, परवाने व इतर शासकीय सेवा-सुविधा प्राप्त करून घेण्याकरिता नागरिकांना शपथपत्रे तसेच मूळ प्रमाणपत्रे, कागदपत्रांच्या राजपत्रित अधिकारी किंवा विशेष कार्यकारी अधिकारी आदी सक्षम अधिकाऱ्यांनी साक्षांकित केलेल्या प्रती सादर कराव्यात लागत होत्या. परिणामी नागरिकांची गैरसोय होत होती. बहुतांशी ठिकाणी 100 रुपयांच्या स्टॅम्प पेपरवर प्रतिज्ञापत्रे करण्याचा आग्रह धरून संबंधितांना विनाकारण 250 ते 350 रुपये भुर्दंड सहन करावा लागत होता. या संदर्भात शासनाकडे अनेक तक्रारी आल्याने शासनाने या कार्यपद्धतीत बदल करण्याचा निर्णय घेतला. त्यानुसार शपथपत्राऐवजी स्वयंघोषणापत्र व प्रमाणपत्रे किंवा कागदपत्रांच्या साक्षांकित प्रतीऐवजी स्वयंसाक्षांकित प्रती स्वीकारण्याचे आदेश सामान्य प्रशासन विभागाने दिले आहेत. त्यानुसार अशा सुविधा मिळणारी शासकीय कार्यालये, अनुदानित, विनाअनुदानित, खासगी प्राथमिक, माध्यमिक व उच्च माध्यमिक शैक्षणिक संस्था येथे विद्यार्थ्यांच्या प्रवेशासंदर्भात तसेच इतर विविध सेवाकरिता शपथपत्राऐवजी स्वघोषणापत्र घेण्याची सूचना केली आहे. साक्षांकित प्रतऐवजी स्वयंसाक्षांकित प्रत स्वीकारण्यात याव्यात, असे आदेशात नमूद करण्यात आले आहे.
शपथपत्राबाबत शासकीय कार्यालयांत यादी शासनाच्या या आदेशाची काटेकोरपणे अंमलबजावणी होण्यासाठी कोणत्या बाबींसाठी शपथपत्र बंधनकारक आहे व कोणत्या बाबींसाठी नाही, याची तपशीलवार यादी संबंधित शासकीय कार्यालये, शैक्षणिक संस्थांत फलकावर लावणे बंधनकारक केले गेले आहे. त्यातून नागरिकांत जागृती होऊन या नियमाची माहिती होण्यास मदत होणार आहे.
</post>
<signature>

</signature>
<external_links>

</external_links>
<country>US</country>
<main_image></main_image>
</document>
