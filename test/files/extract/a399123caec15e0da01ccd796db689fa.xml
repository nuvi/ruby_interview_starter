<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>La regista americana Dyanna Taylor incontra i ragazzi del liceo Calamandrei - Magazine Pragma</discussion_title>
<language>italian</language>
<gmt_offset></gmt_offset>
<topic_url>http://magazinepragma.com/events/la-regista-americana-dyanna-taylor-incontra-i-ragazzi-del-liceo-calamandrei/</topic_url>
<topic_text>
Eventi Al liceo Calamandrei di Ponticelli martedì 26 aprile, alle ore 11.30, ci sarà un incontro con la regista americana Dyanna Taylor. 
L’evento è realizzato in collaborazione con il Consolato Generale degli Stati Uniti per il Sud Italia. Esso consentirà agli studenti del liceo Calamandrei, che sono impegnati nei laboratori di cinema e fotografia, di incontrare la documentarista e direttrice di fotografia Dyanna Taylor , venuta a Napoli su invito del Consolato Generale degli Stati Uniti per il sud Italia. Questo appuntamento fa parte del più ampio programma di attività di FILMaP 2016 sezione scuole, che prevede una serie di Movielab per gli istituti scolastici del territorio. 
Ad introdurre l’evento al liceo Calamandrei ci saranno: la Console Deborah Guido O’ Grady, Capo Sezione Stampa, Cultura e Relazioni Esterne del Consolato, la Preside del Liceo Calamandrei e Antonella Di Nocera coordinatrice di FILMAP per Arci Movie. 
La Taylor racconterà agli studenti il proprio lavoro sia come direttrice della fotografia di film di mainstream, grazie al quale ha vinto per cinque volte il premio Emmy come direttore della fotografia, sia come documentarista. 
Essendo nipote della famosa fotografa americana Dorothea Lange, a lei ha dedicato il suo film “Dorothea Lange: Afferrate un pezzo di Fulmine”. Con questo film Taylor vuole descrivere allo spettatore la donna che con la sua fotografia ha influenzato il ventesimo secolo, rivelando agli americani il vero significato dell’America. 
Dyanna Taylor, come già detto, ha vinto cinque volte il premio Emmy come Direttore della Fotografia, oltre al Premio Peabody alla carriera. Con il suo lavoro documentaristico ha viaggiato per il mondo trattando temi sociali e ambientali. Di recente, la Taylor è stata seconda regista dell’unità di fotografia per il film Disney di McFarland , uscito nella primavera del 2015, e direttore della fotografa per Insonnia in America per il National Geographic. Al momento è direttore della fotografia per il film Chi scriverà la nostra storia . 

</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://magazinepragma.com/events/la-regista-americana-dyanna-taylor-incontra-i-ragazzi-del-liceo-calamandrei/</post_url>
<post_date>20160425</post_date>
<post_time></post_time>
<username>Alessandra Di Meo</username>
<post>
Eventi Al liceo Calamandrei di Ponticelli martedì 26 aprile, alle ore 11.30, ci sarà un incontro con la regista americana Dyanna Taylor. 
L’evento è realizzato in collaborazione con il Consolato Generale degli Stati Uniti per il Sud Italia. Esso consentirà agli studenti del liceo Calamandrei, che sono impegnati nei laboratori di cinema e fotografia, di incontrare la documentarista e direttrice di fotografia Dyanna Taylor , venuta a Napoli su invito del Consolato Generale degli Stati Uniti per il sud Italia. Questo appuntamento fa parte del più ampio programma di attività di FILMaP 2016 sezione scuole, che prevede una serie di Movielab per gli istituti scolastici del territorio. 
Ad introdurre l’evento al liceo Calamandrei ci saranno: la Console Deborah Guido O’ Grady, Capo Sezione Stampa, Cultura e Relazioni Esterne del Consolato, la Preside del Liceo Calamandrei e Antonella Di Nocera coordinatrice di FILMAP per Arci Movie. 
La Taylor racconterà agli studenti il proprio lavoro sia come direttrice della fotografia di film di mainstream, grazie al quale ha vinto per cinque volte il premio Emmy come direttore della fotografia, sia come documentarista. 
Essendo nipote della famosa fotografa americana Dorothea Lange, a lei ha dedicato il suo film “Dorothea Lange: Afferrate un pezzo di Fulmine”. Con questo film Taylor vuole descrivere allo spettatore la donna che con la sua fotografia ha influenzato il ventesimo secolo, rivelando agli americani il vero significato dell’America. 
Dyanna Taylor, come già detto, ha vinto cinque volte il premio Emmy come Direttore della Fotografia, oltre al Premio Peabody alla carriera. Con il suo lavoro documentaristico ha viaggiato per il mondo trattando temi sociali e ambientali. Di recente, la Taylor è stata seconda regista dell’unità di fotografia per il film Disney di McFarland , uscito nella primavera del 2015, e direttore della fotografa per Insonnia in America per il National Geographic. Al momento è direttore della fotografia per il film Chi scriverà la nostra storia . 

</post>
<signature>

</signature>
<external_links>

</external_links>
<country>DE</country>
<main_image>http://magazinepragma.com/files/2016/04/foto-dyanna-taylor.jpg</main_image>
</document>
