<?xml version="1.0" encoding="UTF-8"?>
<document>
<type>mainstream</type>
<forum>http://lat.mixnews.lv/lv/rss</forum>
<forum_title>lat.mixnews.lv</forum_title>
<discussion_title>Gada laikā Latvijā ierodas teju 7 miljoni ārvalstu tūristu</discussion_title>
<language>latvian</language>
<gmt_offset></gmt_offset>
<topic_url>http://lat.mixnews.lv/lv/ekonomika/45401_gada-laika-latvija-ierodas-teju-7-miljoni-arvalstu-turistu</topic_url>
<topic_text>
Ziņas Intervijas Viedokļi Galerijas Konkursi Testi MixTV Mixer Reklāma Gada laikā Latvijā ierodas teju 7 miljoni ārvalstu tūristu 
Latviju pagājušajā gadā apmeklēja 6,8 miljoni ārvalstu ceļotāju, kas ir par 9,5% vairāk nekā 2014.gadā, liecina Centrālās statistikas pārvaldes dati. 
Tostarp visvairāk Latviju apmeklēja ārvalstu ceļotāji no Lietuvas (38,6%), Igaunijas (19,4%), Krievijas (8,3%) un Zviedrijas (4,9%). 
Tāpat statistikas pārvaldes dati liecina, ka 2015.gadā ārvalstu ceļotāju izdevumi Latvijā, neieskaitot transporta izdevumus, bija 742,2 miljoni eiro, kas ir par 73,7 miljoniem eiro jeb 11% vairāk nekā 2014.gadā. Tostarp pērn ārvalstu vairākdienu ceļotāji iztērēja 540,8 miljonus eiro, kas ir par 4,6% vairāk nekā gadu iepriekš. 
2015.gadā divi miljoni ārvalstu ceļotāju uzturējās Latvijā ilgāk par vienu dienu, turklāt 33,5% no tiem apmeklēja Latviju pirmo reizi. Šie ceļotāji Latvijā uzturējās vidēji četras diennaktis (2014.gadā - 4,2 diennaktis) un dienā iztērēja vidēji 66,3 eiro, kas ir par 0,30 eiro mazāk nekā gadu iepriekš. 
Visilgāk Latvijā uzturējās vairākdienu ceļotāji no ASV (8,7 naktis), Īrijas (8,6 naktis), Apvienotās Karalistes (6,9 naktis) un Krievijas (6,8 naktis). 
Statistikas pārvaldē atzīmēja, ka, salīdzinot ar 2014.gadu, pērn palielinājies vairākdienu ceļotāju skaits no Lietuvas (par 30,2%), Igaunijas (par 56,8%), Vācijas (par 7,9%) un Somijas (par 35,1%). Latvijas prezidentūra Eiropas Savienības Padomē sevišķi veicināja ārvalstu ceļotāju pieplūdumu no Beļģijas - par 49,5%. 
Ja 2014.gadā vairākdienu ceļotāju skaits no Krievijas vēl pieauga par 4,5%, tad 2015.gadā tas samazinājās par gandrīz piektdaļu jeb 19,7%, piebilda statistikas pārvaldē. 
2015.gadā visvairāk Latvijā naudu iztērēja ārvalstu vairākdienu ceļotāji no Krievijas (18,1%), Lietuvas (9,9%) un Vācijas (9,8%). 
Vienlaikus vidēji diennaktī visvairāk tērēja ceļotāji no Norvēģijas (114,3 eiro), Somijas (107,9 eiro), Austrijas (106,2 eiro) un Dānijas (99,2 eiro). Savukārt vismazāk diennaktī tērējuši ceļotāji no Īrijas (41,1 eiro), Baltkrievijas (42,4 eiro), Igaunijas (48,6 eiro), Čehijas (50,5 eiro) un Krievijas (51,9 eiro). 
Pēc statistikas pārvaldes datiem, 30,3% no ārvalstu ceļotājiem apmeklēja Latviju atpūtas nolūkos, 16,2% viesojās pie draugiem vai radiniekiem, bet 11,7% ieradās darījumu braucienā. Visvairāk ceļotāju (67,5 %) ieceļoja Latvijā ar sauszemes transportu, 26,2% - ar gaisa transportu, 5,1% - ar jūras transportu un 1,3%, izmantojot dzelzceļu. 
No visiem ārvalstu vairākdienu ceļotājiem 44,7% apmeklēja Latviju, lai atpūstos, 27,2% viesojās pie draugiem vai radiniekiem, bet 23,6% ieradās darījumu nolūkos. Salīdzinot ar 2014.gadu, vairākdienu ceļotāju skaits, kuri ieradās Latvijā atpūsties, palielinājās par 11,7%. Lielākā daļa ceļotāju (aptuveni 60%) no Igaunijas, Somijas, Vācijas un Zviedrijas ieradās Latvijā atpūtas nolūkos. Turpretī vairāk nekā puse ceļotāju no Krievijas, Baltkrievijas un Apvienotās Karalistes apciemoja draugus vai radiniekus, bet no Īrijas - pat 73% ceļotāju. 
Pērn 60,3% no ārvalstu ceļotājiem izvēlējās nakšņot viesnīcās un tām pielīdzināmās mītnēs, bet 33,2% nakšņoja privātās naktsmītnēs (savā otrajā mājā vai pie radiem un draugiem). 
No visiem vairākdienu ārvalstu ceļotājiem 48% ieceļoja Latvijā ar lidmašīnu, 43,5% - ar autotransportu, 4,6% - ar jūras transportu un 3,9% - ar vilcienu. Vairākdienu ārvalstu ceļotāju galvenokāt apmetās viesnīcās vai citās tūristu mītnēs - 66,8%, bet 33,2% - pie radiem vai draugiem. 2016. gada 25. aprīlī plkst. 19:45
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lat.mixnews.lv/lv/ekonomika/45401_gada-laika-latvija-ierodas-teju-7-miljoni-arvalstu-turistu</post_url>
<post_date>20160425</post_date>
<post_time>1017</post_time>
<username></username>
<post>
Ziņas Intervijas Viedokļi Galerijas Konkursi Testi MixTV Mixer Reklāma Gada laikā Latvijā ierodas teju 7 miljoni ārvalstu tūristu 
Latviju pagājušajā gadā apmeklēja 6,8 miljoni ārvalstu ceļotāju, kas ir par 9,5% vairāk nekā 2014.gadā, liecina Centrālās statistikas pārvaldes dati. 
Tostarp visvairāk Latviju apmeklēja ārvalstu ceļotāji no Lietuvas (38,6%), Igaunijas (19,4%), Krievijas (8,3%) un Zviedrijas (4,9%). 
Tāpat statistikas pārvaldes dati liecina, ka 2015.gadā ārvalstu ceļotāju izdevumi Latvijā, neieskaitot transporta izdevumus, bija 742,2 miljoni eiro, kas ir par 73,7 miljoniem eiro jeb 11% vairāk nekā 2014.gadā. Tostarp pērn ārvalstu vairākdienu ceļotāji iztērēja 540,8 miljonus eiro, kas ir par 4,6% vairāk nekā gadu iepriekš. 
2015.gadā divi miljoni ārvalstu ceļotāju uzturējās Latvijā ilgāk par vienu dienu, turklāt 33,5% no tiem apmeklēja Latviju pirmo reizi. Šie ceļotāji Latvijā uzturējās vidēji četras diennaktis (2014.gadā - 4,2 diennaktis) un dienā iztērēja vidēji 66,3 eiro, kas ir par 0,30 eiro mazāk nekā gadu iepriekš. 
Visilgāk Latvijā uzturējās vairākdienu ceļotāji no ASV (8,7 naktis), Īrijas (8,6 naktis), Apvienotās Karalistes (6,9 naktis) un Krievijas (6,8 naktis). 
Statistikas pārvaldē atzīmēja, ka, salīdzinot ar 2014.gadu, pērn palielinājies vairākdienu ceļotāju skaits no Lietuvas (par 30,2%), Igaunijas (par 56,8%), Vācijas (par 7,9%) un Somijas (par 35,1%). Latvijas prezidentūra Eiropas Savienības Padomē sevišķi veicināja ārvalstu ceļotāju pieplūdumu no Beļģijas - par 49,5%. 
Ja 2014.gadā vairākdienu ceļotāju skaits no Krievijas vēl pieauga par 4,5%, tad 2015.gadā tas samazinājās par gandrīz piektdaļu jeb 19,7%, piebilda statistikas pārvaldē. 
2015.gadā visvairāk Latvijā naudu iztērēja ārvalstu vairākdienu ceļotāji no Krievijas (18,1%), Lietuvas (9,9%) un Vācijas (9,8%). 
Vienlaikus vidēji diennaktī visvairāk tērēja ceļotāji no Norvēģijas (114,3 eiro), Somijas (107,9 eiro), Austrijas (106,2 eiro) un Dānijas (99,2 eiro). Savukārt vismazāk diennaktī tērējuši ceļotāji no Īrijas (41,1 eiro), Baltkrievijas (42,4 eiro), Igaunijas (48,6 eiro), Čehijas (50,5 eiro) un Krievijas (51,9 eiro). 
Pēc statistikas pārvaldes datiem, 30,3% no ārvalstu ceļotājiem apmeklēja Latviju atpūtas nolūkos, 16,2% viesojās pie draugiem vai radiniekiem, bet 11,7% ieradās darījumu braucienā. Visvairāk ceļotāju (67,5 %) ieceļoja Latvijā ar sauszemes transportu, 26,2% - ar gaisa transportu, 5,1% - ar jūras transportu un 1,3%, izmantojot dzelzceļu. 
No visiem ārvalstu vairākdienu ceļotājiem 44,7% apmeklēja Latviju, lai atpūstos, 27,2% viesojās pie draugiem vai radiniekiem, bet 23,6% ieradās darījumu nolūkos. Salīdzinot ar 2014.gadu, vairākdienu ceļotāju skaits, kuri ieradās Latvijā atpūsties, palielinājās par 11,7%. Lielākā daļa ceļotāju (aptuveni 60%) no Igaunijas, Somijas, Vācijas un Zviedrijas ieradās Latvijā atpūtas nolūkos. Turpretī vairāk nekā puse ceļotāju no Krievijas, Baltkrievijas un Apvienotās Karalistes apciemoja draugus vai radiniekus, bet no Īrijas - pat 73% ceļotāju. 
Pērn 60,3% no ārvalstu ceļotājiem izvēlējās nakšņot viesnīcās un tām pielīdzināmās mītnēs, bet 33,2% nakšņoja privātās naktsmītnēs (savā otrajā mājā vai pie radiem un draugiem). 
No visiem vairākdienu ārvalstu ceļotājiem 48% ieceļoja Latvijā ar lidmašīnu, 43,5% - ar autotransportu, 4,6% - ar jūras transportu un 3,9% - ar vilcienu. Vairākdienu ārvalstu ceļotāju galvenokāt apmetās viesnīcās vai citās tūristu mītnēs - 66,8%, bet 33,2% - pie radiem vai draugiem. 2016. gada 25. aprīlī plkst. 19:45
</post>
<signature>

</signature>
<external_links>

</external_links>
<country>LV</country>
<main_image>http://lat.mixnews.lv/uploads/media/image/2015/06/02/re121078_social_JPG.jpg</main_image>
</document>
