<?xml version="1.0" encoding="UTF-8"?>
<document>
<type>mainstream</type>
<forum>http://www.napi.hu/feed/mindencikk.xml</forum>
<forum_title>Napi.hu</forum_title>
<discussion_title>Polt: egy jogállamban teljesen normális, ha a legfőbb ügyész a jegybankelnökkel találkozik</discussion_title>
<language>hungarian</language>
<gmt_offset></gmt_offset>
<topic_url>http://www.napi.hu/magyar_gazdasag/polt_egy_jogallamban_teljesen_normalis_ha_a_legfobb_ugyesz_a_jegybankelnokkel_talalkozik.613762.html</topic_url>
<topic_text>
Ajánlom 
Harangozó Tamás (MSZP) arról kérdezte Polt Péter legfőbb ügyészt az Országgyűlés hétfői ülésnapján, hogy miről beszélgettek Matolcsy Györggyel egy nappal az után, hogy az Együtt a legfőbb ügyésznél eljárást kezdeményezett a jegybanki alapítványokat érintő tőkejuttatások miatt. Pápa Levente, az PM politikusa ebéd közben fotózta le Poltot és az MNB elnökét. 
Polt válaszában azt mondta, hogy egy jogállamban teljesen normális, ha a jegybank elnöke és a legfőbb ügyész találkozik. Mint elmondta, általános kérdésekről beszélgettek, mert vannak olyan ügyek, bűncselekmények, amelyek miatt érdemes konzultálniuk; a Questor-ügy is ilyen volt - írja a hvg.hu. 
Az ügyészség korábban azt közölte, hogy Polt Péter &quot;az MNB által tett feljelentések tárgyában&quot; egy &quot;előre egyeztetett munkaebéden&quot; találkozott Matolcsy Györggyel. Az ügyészség azt nem pontosította, hogy hol ebédeltek, mit fogyasztottak és miről is volt szó pontosan közöttük. 
Polt szerint felesége nem követett el bűncselekményt 
Harangozó a hvg.hu szerint Poltot a feleségéről is kérdezte, Polt-Palásthy Marianna ugyanis két jegybanki alapítvány felügyelőbizottságában (fb) is benne van: egyrészt a Pallas Athéné Domus Scientiae Alapítvány fb-jének elnöke, másrészt a Pallas Athéné Domus Mentis Alapítványban pedig fb-tag. Vagyis Polt felesége pontosan tudta, hogy a Matolcsy-alapítványok kinek és mire adtak pénzt. 
Polt visszautasította a vádat, miszerint felesége bűncselekményt követett volna el, majd kioktatta a szocialista képviselőt. &quot;Nem a legfőbb ügyész a törvényesség legfőbb őre, nézzen utána az alaptörvényben.&quot;
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.napi.hu/magyar_gazdasag/polt_egy_jogallamban_teljesen_normalis_ha_a_legfobb_ugyesz_a_jegybankelnokkel_talalkozik.613762.html</post_url>
<post_date>20160425</post_date>
<post_time>1746</post_time>
<username></username>
<post>
Ajánlom 
Harangozó Tamás (MSZP) arról kérdezte Polt Péter legfőbb ügyészt az Országgyűlés hétfői ülésnapján, hogy miről beszélgettek Matolcsy Györggyel egy nappal az után, hogy az Együtt a legfőbb ügyésznél eljárást kezdeményezett a jegybanki alapítványokat érintő tőkejuttatások miatt. Pápa Levente, az PM politikusa ebéd közben fotózta le Poltot és az MNB elnökét. 
Polt válaszában azt mondta, hogy egy jogállamban teljesen normális, ha a jegybank elnöke és a legfőbb ügyész találkozik. Mint elmondta, általános kérdésekről beszélgettek, mert vannak olyan ügyek, bűncselekmények, amelyek miatt érdemes konzultálniuk; a Questor-ügy is ilyen volt - írja a hvg.hu. 
Az ügyészség korábban azt közölte, hogy Polt Péter &quot;az MNB által tett feljelentések tárgyában&quot; egy &quot;előre egyeztetett munkaebéden&quot; találkozott Matolcsy Györggyel. Az ügyészség azt nem pontosította, hogy hol ebédeltek, mit fogyasztottak és miről is volt szó pontosan közöttük. 
Polt szerint felesége nem követett el bűncselekményt 
Harangozó a hvg.hu szerint Poltot a feleségéről is kérdezte, Polt-Palásthy Marianna ugyanis két jegybanki alapítvány felügyelőbizottságában (fb) is benne van: egyrészt a Pallas Athéné Domus Scientiae Alapítvány fb-jének elnöke, másrészt a Pallas Athéné Domus Mentis Alapítványban pedig fb-tag. Vagyis Polt felesége pontosan tudta, hogy a Matolcsy-alapítványok kinek és mire adtak pénzt. 
Polt visszautasította a vádat, miszerint felesége bűncselekményt követett volna el, majd kioktatta a szocialista képviselőt. &quot;Nem a legfőbb ügyész a törvényesség legfőbb őre, nézzen utána az alaptörvényben.&quot;
</post>
<signature>

</signature>
<external_links>

</external_links>
<country>HU</country>
<main_image>http://www.napi.hu/fototar/fototar/201410/orig/image1414417879_cropped_16-9_at_1461606391.jpg/780/</main_image>
</document>
