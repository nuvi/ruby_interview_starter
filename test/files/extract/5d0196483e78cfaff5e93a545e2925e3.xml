<?xml version="1.0" encoding="UTF-8"?>
<document>
<type>mainstream</type>
<forum>http://www.ziaresireviste.ro/index.php?page=agentii_turism</forum>
<forum_title>Agentii Turism, cazare, Paste Craciun Revelion </forum_title>
<discussion_title>Ministrul Muncii i-a asigurat pe tinerii care au beneficiat de protecţie specială că îi va ajuta cu eliberarea buletinelor</discussion_title>
<language>romanian</language>
<gmt_offset></gmt_offset>
<topic_url>http://www.ziaresireviste.ro/index.php?page=revista_presei&amp;details=on&amp;id=141858</topic_url>
<topic_text>
Ministrul Muncii, Dragoș Pîslaru, i-a asigurat pe tinerii care au beneficiat de protecţie specială că va fi găsită o soluţie în ceea ce privește eliberarea cărţilor de identitate, potrivit unui comunicat de presă al instituţiei remis, luni, AGERPRES .
&apos;Ministrul Muncii, Familiei, Protecţiei Sociale și Persoanelor Vârstnice, Dragoș Pîslaru, și președintele Autorităţii Naţionale pentru Protecţia Drepturilor Copilului și Adopţie, Gabriela Coman, s-au întâlnit, astăzi, 25 aprilie 2016, la sediul Guvernului, cu o delegaţie a tinerilor care au beneficiat de sistemul de protecţie specială. Dificultăţile cu care se confruntă aceștia după ce părăsesc sistemul de protecţie a copilului, mai precis lipsa unei locuinţe și imposibilitatea obţinerii unei noi cărţi de identitate, precum și lipsa locurilor de muncă au fost principalele teme abordate în cadrul discuţiilor&apos;, se arată în comunicat.
Potrivit sursei citate, Pîslaru i-a asigurat pe tineri că vor face parte din grupurile ţintă prioritare vizate în cadrul intervenţiilor Programului Operaţional Capital Uman (POCU) privind tinerii NEETs (tineri care nu urmează niciun program de educaţie, formare și nici nu au un loc de muncă — n. r.) și că, în perioada imediat următoare, va fi demarată o acţiune de identificare a tinerilor din sistemul de protecţie specială eligibili prin program.
&apos;De asemenea, va fi găsită o soluţie pentru rezolvarea dificultăţilor cu care aceștia se confruntă atunci când trebuie să li se elibereze o nouă carte de identitate, în condiţiile în care primesc primul document de acest tip la domiciliul persoanei sau familiei care îi are în grijă ori al serviciului social în care sunt protejaţi până la majorat&apos;, menţionează Ministerul Muncii.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.ziaresireviste.ro/index.php?page=revista_presei&amp;details=on&amp;id=141858</post_url>
<post_date>20160425</post_date>
<post_time></post_time>
<username>Agerpres.ro</username>
<post>
Ministrul Muncii, Dragoș Pîslaru, i-a asigurat pe tinerii care au beneficiat de protecţie specială că va fi găsită o soluţie în ceea ce privește eliberarea cărţilor de identitate, potrivit unui comunicat de presă al instituţiei remis, luni, AGERPRES .
&apos;Ministrul Muncii, Familiei, Protecţiei Sociale și Persoanelor Vârstnice, Dragoș Pîslaru, și președintele Autorităţii Naţionale pentru Protecţia Drepturilor Copilului și Adopţie, Gabriela Coman, s-au întâlnit, astăzi, 25 aprilie 2016, la sediul Guvernului, cu o delegaţie a tinerilor care au beneficiat de sistemul de protecţie specială. Dificultăţile cu care se confruntă aceștia după ce părăsesc sistemul de protecţie a copilului, mai precis lipsa unei locuinţe și imposibilitatea obţinerii unei noi cărţi de identitate, precum și lipsa locurilor de muncă au fost principalele teme abordate în cadrul discuţiilor&apos;, se arată în comunicat.
Potrivit sursei citate, Pîslaru i-a asigurat pe tineri că vor face parte din grupurile ţintă prioritare vizate în cadrul intervenţiilor Programului Operaţional Capital Uman (POCU) privind tinerii NEETs (tineri care nu urmează niciun program de educaţie, formare și nici nu au un loc de muncă — n. r.) și că, în perioada imediat următoare, va fi demarată o acţiune de identificare a tinerilor din sistemul de protecţie specială eligibili prin program.
&apos;De asemenea, va fi găsită o soluţie pentru rezolvarea dificultăţilor cu care aceștia se confruntă atunci când trebuie să li se elibereze o nouă carte de identitate, în condiţiile în care primesc primul document de acest tip la domiciliul persoanei sau familiei care îi are în grijă ori al serviciului social în care sunt protejaţi până la majorat&apos;, menţionează Ministerul Muncii.
</post>
<signature>

</signature>
<external_links>

</external_links>
<country>RO</country>
<main_image>http://www.ziaresireviste.ro/images/upload/articol/107028dragos-paslaru-1.jpg</main_image>
</document>
