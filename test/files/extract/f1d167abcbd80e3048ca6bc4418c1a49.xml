<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>आईपीएल 9: पार्थिव-रायडू की आकर्षक पारियों की बदौलत जीता मुंबई</discussion_title>
<language>hindi</language>
<gmt_offset></gmt_offset>
<topic_url>http://khabar.ndtv.com/news/ipl9-2016/ipl-2016-kxip-vs-mi-mohali-1399338</topic_url>
<topic_text>
आईपीएल 9: पार्थिव-रायडू की आकर्षक पारियों की बदौलत जीता मुंबई Bhasha की रिपोर्ट, अंतिम अपडेट: मंगलवार अप्रैल 26, 2016 12:22 AM IST Bhasha टिप्पणियां मुंबई इंडियन्स ने किंग्ल इलेवन पंजाब को 25 रन से हराया मोहाली: पार्थिव पटेल और अंबाती रायडू की बेजोड़ अर्धशतकीय पारियों की बदौलत बड़ा स्कोर खड़ा करने वाले मुंबई इंडियन्स ने उसका सफलता पूर्वक बचाव किया। सोमवार को मोहाली में किंग्स इलेवन पंजाब को 25 रन से हराने के साथ आईपीएल नौ में उतार-चढ़ाव वाले अपने अभियान को पटरी पर लाने की कोशिश की। पार्थिव (58 गेंदों पर 81 रन) और रायडू (37 गेंदों पर 65 रन) ने दूसरे विकेट के लिए 14.1 ओवर में 137 रन जोड़कर मुंबई को शुरुआती झटके से उबारकर बड़े स्कोर की नींव रखी। टॉस गंवाने के बाद पहले बल्लेबाजी करने उतरी मुंबई की पारी उतार-चढ़ाव वाली रही। उसने पहले पांच ओवर में 25, बीच के दस ओवरों में 115 और अंतिम पांच ओवरों में 49 रन बनाकर कुल छह विकेट पर 189 रन का मजबूत स्कोर खड़ा किया। मैक्सवेल-मार्श की पारियां गईं बेकार ग्लेन मैक्सवेल (39 गेंदों पर 56) और शान मार्श (34 गेंदों पर 45 रन) ने किंग्स इलेवन की तरफ से तीसरे विकेट के लिए 89 रन की साझेदारी की लेकिन आखिर में जब टीम को तेजी से रन बनाने की जरूरत थी तब ये दोनों आउट हो गए। कप्तान डेविड मिलर ने 17 गेंदों पर नाबाद 30 रन बनाए, लेकिन किंग्स इलेवन की टीम सात विकेट पर 164 रन तक ही पहुंच पाई। 6 मैचों में पंजाब की 5वीं हार मुंबई की तरफ से जसप्रीत बुमराह ने बेहतरीन गेंदबाजी की और 26 रन देकर तीन विकेट लिए। न्यूजीलैंड के तेज गेंदबाज टिम साउथी और मिशेल मैक्लेघन ने दो-दो विकेट लेकर उनका अच्छा साथ दिया। मुंबई की सात मैचों में यह तीसरी जीत है, जिससे वह छह अंक लेकर शीर्ष पांच में शामिल हो गया है। किंग्स इलेवन पंजाब की हार का सिलसिला जारी है। उसे छठे मैच में पांचवीं हार का सामना करना पड़ा और अब उसकी आगे की डगर बेहद कठिन हो गई है। मार्श और मैक्सवेल ने शुरू में पूरी जिम्मेदारी के साथ बल्लेबाजी और किसी तरह का जोखिम नहीं उठाया। इन दोनों ने हालांकि विकेटों के बीच अपनी तेज दौड़ और ढीली गेंदों पर करारे शॉट से स्कोर बोर्ड चलायमान रखा। दोनों ने 13वें ओवर में स्कोर 100 रन के पार पहुंचाया। हरभजन सिंह (चार ओवर में 31 रन) की आखिरी गेंद पर मार्श ने छक्का जड़ा। इसे छोड़कर उन्होंने कसी हुई गेंदबाजी की। बुमराह ने बढ़ाई किंग्स इलेवन पंजाब की मुसीबत किंग्स इलेवन को आखिरी छह ओवरों में 78 रन की दरकार थी। मार्श ने साउथी पर छक्का लगाया, लेकिन इसी ओवर में वह स्क्वायर लेग पर कैच दे बैठे। अगले ओवर में मैक्सवेल ने अपना अर्धशतक पूरा किया, जिसके लिए उन्होंने 33 गेंद खेली। यह इस टी20 लीग में उनका पिछली 25 पारियों के बाद पहला पचासा है। रन और गेंदों के बीच अंतर बढ़ रहा था और ऐसे में बुमराह ने मैक्सवेल का लेग स्टंप हिलाकर किंग्स इलेवन की परेशानी बढ़ा दी। मैक्सवेल ने अपनी पारी में केवल पांच चौके और एक छक्का लगाया। बुमराह ने इसी ओवर में नए बल्लेबाज निखिल नाइक को भी बोल्ड किया। इसके बाद भी विकेट गिरते रहे और मुंबई की जीत औपचारिकता रह गई। गेंदबाजी और फील्डिंग में फ्लॉप रहे किंग्स इलेवन पंजाब इससे पहले किंग्स इलेवन ने गेंदबाजी और फिल्डिंग दोनों विभागों में लचर प्रदर्शन किया। संदीप शर्मा (चार ओवर में 20 रन देकर एक विकेट) को छोड़कर उसके बाकी गेंदबाजों में पैनापन नहीं दिखा, जबकि फील्डरों ने कुछ आसान कैच टपकाए। मोहित शर्मा सबसे सफल गेंदबाज रहे। उन्होंने 38 रन देकर तीन विकेट लिए। उन्होंने आखिरी ओवर में केवल चार रन देकर मुंबई को 200 रन तक नहीं पहुंचने दिया। पार्थिव-रायडू ने खेलीं अर्धशतकीय पारियां रायडू जब 33 रन पर थे, तब अक्षर पटेल ने उनका आसान कैच छोड़ा। इस बल्लेबाज ने इसका फायदा उठाकर अक्षर पर ही छक्का और चौका जड़कर 31 गेंदों पर अपना अर्धशतक पूरा किया। पार्थिव अगले ओवर में 41 गेंदों पर 50 रन तक पहुंचे। इन दोनों ने 12वें ओवर में ही मुंबई को 100 रन तक पहुंचाकर शतकीय साझेदारी भी पूरी की। रायुडु ने इस बीच टी20 में 3000 रन भी पूरे किए। रायडू के आउट होने से यह साझेदारी टूटी। उन्होंने अक्षर पर लगातार तीसरा छक्का लगाने की कोशिश में डीप मिडविकेट पर कैच दिया। रायडू ने अपनी पारी में चार चौके और इतने ही छक्के लगाए। बटलर ने 13 गेंदों पर 24 रन की तूफानी पारी खेली, जबकि पार्थिव और जॉनसन के बीच जंग में आखिर ऑस्ट्रेलियाई गेंदबाज को मुस्कराने का मौका मिला। पार्थिव ने उनके आखिरी ओवर में उठती गेंद पर शान मार्श को कैच थमाया। उन्होंने आईपीएल में अपना सर्वोच्च स्कोर बनाया। पार्थिव की पारी में दस चौके और दो छक्के शामिल रहे। (इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है) Hindi News से जुड़े अन्य अपडेट लगातार हासिल करने के लिए हमें फेसबुक और गूगल प्लस पर ज्वॉइन करें, ट्विटर पर फॉलो करे... पहली बार प्रकाशन: अप्रैल 25, 2016 10:16 PM IST लोकप्रिय 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://khabar.ndtv.com/news/ipl9-2016/ipl-2016-kxip-vs-mi-mohali-1399338</post_url>
<post_date>20160425</post_date>
<post_time></post_time>
<username>Bhasha</username>
<post>
आईपीएल 9: पार्थिव-रायडू की आकर्षक पारियों की बदौलत जीता मुंबई Bhasha की रिपोर्ट, अंतिम अपडेट: मंगलवार अप्रैल 26, 2016 12:22 AM IST Bhasha टिप्पणियां मुंबई इंडियन्स ने किंग्ल इलेवन पंजाब को 25 रन से हराया मोहाली: पार्थिव पटेल और अंबाती रायडू की बेजोड़ अर्धशतकीय पारियों की बदौलत बड़ा स्कोर खड़ा करने वाले मुंबई इंडियन्स ने उसका सफलता पूर्वक बचाव किया। सोमवार को मोहाली में किंग्स इलेवन पंजाब को 25 रन से हराने के साथ आईपीएल नौ में उतार-चढ़ाव वाले अपने अभियान को पटरी पर लाने की कोशिश की। पार्थिव (58 गेंदों पर 81 रन) और रायडू (37 गेंदों पर 65 रन) ने दूसरे विकेट के लिए 14.1 ओवर में 137 रन जोड़कर मुंबई को शुरुआती झटके से उबारकर बड़े स्कोर की नींव रखी। टॉस गंवाने के बाद पहले बल्लेबाजी करने उतरी मुंबई की पारी उतार-चढ़ाव वाली रही। उसने पहले पांच ओवर में 25, बीच के दस ओवरों में 115 और अंतिम पांच ओवरों में 49 रन बनाकर कुल छह विकेट पर 189 रन का मजबूत स्कोर खड़ा किया। मैक्सवेल-मार्श की पारियां गईं बेकार ग्लेन मैक्सवेल (39 गेंदों पर 56) और शान मार्श (34 गेंदों पर 45 रन) ने किंग्स इलेवन की तरफ से तीसरे विकेट के लिए 89 रन की साझेदारी की लेकिन आखिर में जब टीम को तेजी से रन बनाने की जरूरत थी तब ये दोनों आउट हो गए। कप्तान डेविड मिलर ने 17 गेंदों पर नाबाद 30 रन बनाए, लेकिन किंग्स इलेवन की टीम सात विकेट पर 164 रन तक ही पहुंच पाई। 6 मैचों में पंजाब की 5वीं हार मुंबई की तरफ से जसप्रीत बुमराह ने बेहतरीन गेंदबाजी की और 26 रन देकर तीन विकेट लिए। न्यूजीलैंड के तेज गेंदबाज टिम साउथी और मिशेल मैक्लेघन ने दो-दो विकेट लेकर उनका अच्छा साथ दिया। मुंबई की सात मैचों में यह तीसरी जीत है, जिससे वह छह अंक लेकर शीर्ष पांच में शामिल हो गया है। किंग्स इलेवन पंजाब की हार का सिलसिला जारी है। उसे छठे मैच में पांचवीं हार का सामना करना पड़ा और अब उसकी आगे की डगर बेहद कठिन हो गई है। मार्श और मैक्सवेल ने शुरू में पूरी जिम्मेदारी के साथ बल्लेबाजी और किसी तरह का जोखिम नहीं उठाया। इन दोनों ने हालांकि विकेटों के बीच अपनी तेज दौड़ और ढीली गेंदों पर करारे शॉट से स्कोर बोर्ड चलायमान रखा। दोनों ने 13वें ओवर में स्कोर 100 रन के पार पहुंचाया। हरभजन सिंह (चार ओवर में 31 रन) की आखिरी गेंद पर मार्श ने छक्का जड़ा। इसे छोड़कर उन्होंने कसी हुई गेंदबाजी की। बुमराह ने बढ़ाई किंग्स इलेवन पंजाब की मुसीबत किंग्स इलेवन को आखिरी छह ओवरों में 78 रन की दरकार थी। मार्श ने साउथी पर छक्का लगाया, लेकिन इसी ओवर में वह स्क्वायर लेग पर कैच दे बैठे। अगले ओवर में मैक्सवेल ने अपना अर्धशतक पूरा किया, जिसके लिए उन्होंने 33 गेंद खेली। यह इस टी20 लीग में उनका पिछली 25 पारियों के बाद पहला पचासा है। रन और गेंदों के बीच अंतर बढ़ रहा था और ऐसे में बुमराह ने मैक्सवेल का लेग स्टंप हिलाकर किंग्स इलेवन की परेशानी बढ़ा दी। मैक्सवेल ने अपनी पारी में केवल पांच चौके और एक छक्का लगाया। बुमराह ने इसी ओवर में नए बल्लेबाज निखिल नाइक को भी बोल्ड किया। इसके बाद भी विकेट गिरते रहे और मुंबई की जीत औपचारिकता रह गई। गेंदबाजी और फील्डिंग में फ्लॉप रहे किंग्स इलेवन पंजाब इससे पहले किंग्स इलेवन ने गेंदबाजी और फिल्डिंग दोनों विभागों में लचर प्रदर्शन किया। संदीप शर्मा (चार ओवर में 20 रन देकर एक विकेट) को छोड़कर उसके बाकी गेंदबाजों में पैनापन नहीं दिखा, जबकि फील्डरों ने कुछ आसान कैच टपकाए। मोहित शर्मा सबसे सफल गेंदबाज रहे। उन्होंने 38 रन देकर तीन विकेट लिए। उन्होंने आखिरी ओवर में केवल चार रन देकर मुंबई को 200 रन तक नहीं पहुंचने दिया। पार्थिव-रायडू ने खेलीं अर्धशतकीय पारियां रायडू जब 33 रन पर थे, तब अक्षर पटेल ने उनका आसान कैच छोड़ा। इस बल्लेबाज ने इसका फायदा उठाकर अक्षर पर ही छक्का और चौका जड़कर 31 गेंदों पर अपना अर्धशतक पूरा किया। पार्थिव अगले ओवर में 41 गेंदों पर 50 रन तक पहुंचे। इन दोनों ने 12वें ओवर में ही मुंबई को 100 रन तक पहुंचाकर शतकीय साझेदारी भी पूरी की। रायुडु ने इस बीच टी20 में 3000 रन भी पूरे किए। रायडू के आउट होने से यह साझेदारी टूटी। उन्होंने अक्षर पर लगातार तीसरा छक्का लगाने की कोशिश में डीप मिडविकेट पर कैच दिया। रायडू ने अपनी पारी में चार चौके और इतने ही छक्के लगाए। बटलर ने 13 गेंदों पर 24 रन की तूफानी पारी खेली, जबकि पार्थिव और जॉनसन के बीच जंग में आखिर ऑस्ट्रेलियाई गेंदबाज को मुस्कराने का मौका मिला। पार्थिव ने उनके आखिरी ओवर में उठती गेंद पर शान मार्श को कैच थमाया। उन्होंने आईपीएल में अपना सर्वोच्च स्कोर बनाया। पार्थिव की पारी में दस चौके और दो छक्के शामिल रहे। (इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है) Hindi News से जुड़े अन्य अपडेट लगातार हासिल करने के लिए हमें फेसबुक और गूगल प्लस पर ज्वॉइन करें, ट्विटर पर फॉलो करे... पहली बार प्रकाशन: अप्रैल 25, 2016 10:16 PM IST लोकप्रिय 
</post>
<signature>

</signature>
<external_links>

</external_links>
<country>IL</country>
<main_image>http://i.ndtvimg.com/i/2016-04/mumbai-indians_650x400_51461610123.jpg</main_image>
</document>
