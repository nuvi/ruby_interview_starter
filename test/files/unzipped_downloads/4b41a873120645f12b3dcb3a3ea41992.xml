<?xml version="1.0" encoding="UTF-8"?>
<document>
<type>mainstream</type>
<forum>https://it.finance.yahoo.com/sitemap/stories/1.xml</forum>
<forum_title></forum_title>
<discussion_title>Governo, Calenda ha giurato come ministro dello Sviluppo economico</discussion_title>
<language>italian</language>
<gmt_offset></gmt_offset>
<topic_url>https://it.finance.yahoo.com/notizie/governo-calenda-giurato-come-ministro-dello-sviluppo-economico-160521039--finance.html</topic_url>
<topic_text>
Vedi le foto Governo, Calenda ha giurato come ministro dello Sviluppo economico
Carlo Calenda ha giurato nelle mani del presidente della Repubblica, Sergio Mattarella, come nuovo ministro dello Sviluppo economico
. Presenti alla cerimonia la moglie e i due figli. Calenda, voluto dal premier Matteo Renzi come sostituto di Federica Guidi, è nato a Roma nel 1973, è sposato ed è padre di quattro figli. Figlio dell&apos;economista Fabio Calenda e della regista Cristina Comencini, laureato in Giurisprudenza, a maggio 2013 è stato nominato vice ministro allo Sviluppo economico con delega alle politiche di internazionalizzazione e al commercio internazionale nel Governo guidato da Enrico Letta, incarico che ricopre fino all&apos;inizio del 2016, quando Renzi lo manda a Bruxelles.
La carriera di Calenda è quella di un manager dalla grande vocazione politica. Dal 2004 al 2008 è assistente del presidente di Confindustria Luca Cordero di Montezemolo per gli affari internazionali. Prima di entrare in Confindustria, Calenda è responsabile del marketing di prodotto e della programmazione per SkyItalia e, ancora prima, responsabile della gestione relazioni con i clienti e con le istituzioni finanziarie della Ferrari.
Nel 2013 l&apos;ingresso nell&apos;esecutivo Letta, confermato l&apos;anno successivo con il governo guidato da Renzi. Come vice ministro dello Sviluppo economico, è responsabile delle politiche per il commercio internazionale e la promozione degli scambi, con un vasto portfolio, che include la politica commerciale Ue, le relazioni commerciali multilaterali in ambito Wto, nonché le questioni legate agli scambi discusse in sede Ocse e G20, le relazioni commerciali bilaterali dell&apos;Italia, la finanza e il credito per l&apos;export e il supporto agli investimenti all&apos;estero. Viene incaricato, inoltre, delle politiche per l&apos;attrazione degli investimenti esteri con poteri di indirizzo sull&apos;Ice, l&apos;Agenzia pubblica per la promozione del commercio e degli investimenti.
Durante il suo mandato come vice ministro effettua 32 missioni all&apos;estero, che hanno interessato 26 Paesi: 18 missioni imprenditoriali di alto livello e 14 missioni &apos;governement to government&apos;. Accompagna, inoltre, il presidente del Consiglio Matteo Renzi nelle missioni effettuate in Mozambico, Repubblica del Congo, Angola, Turchia, Cile, Colombia, Perù e Cuba. Dal 21 marzo è Rappresentante permanente d&apos;Italia presso l&apos;Ue, incarico che ora dovrà lasciare per tornare in via Veneto.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>https://it.finance.yahoo.com/notizie/governo-calenda-giurato-come-ministro-dello-sviluppo-economico-160521039--finance.html</post_url>
<post_date>20160510</post_date>
<post_time>1605</post_time>
<username>redazione web</username>
<post>
Vedi le foto Governo, Calenda ha giurato come ministro dello Sviluppo economico
Carlo Calenda ha giurato nelle mani del presidente della Repubblica, Sergio Mattarella, come nuovo ministro dello Sviluppo economico
. Presenti alla cerimonia la moglie e i due figli. Calenda, voluto dal premier Matteo Renzi come sostituto di Federica Guidi, è nato a Roma nel 1973, è sposato ed è padre di quattro figli. Figlio dell&apos;economista Fabio Calenda e della regista Cristina Comencini, laureato in Giurisprudenza, a maggio 2013 è stato nominato vice ministro allo Sviluppo economico con delega alle politiche di internazionalizzazione e al commercio internazionale nel Governo guidato da Enrico Letta, incarico che ricopre fino all&apos;inizio del 2016, quando Renzi lo manda a Bruxelles.
La carriera di Calenda è quella di un manager dalla grande vocazione politica. Dal 2004 al 2008 è assistente del presidente di Confindustria Luca Cordero di Montezemolo per gli affari internazionali. Prima di entrare in Confindustria, Calenda è responsabile del marketing di prodotto e della programmazione per SkyItalia e, ancora prima, responsabile della gestione relazioni con i clienti e con le istituzioni finanziarie della Ferrari.
Nel 2013 l&apos;ingresso nell&apos;esecutivo Letta, confermato l&apos;anno successivo con il governo guidato da Renzi. Come vice ministro dello Sviluppo economico, è responsabile delle politiche per il commercio internazionale e la promozione degli scambi, con un vasto portfolio, che include la politica commerciale Ue, le relazioni commerciali multilaterali in ambito Wto, nonché le questioni legate agli scambi discusse in sede Ocse e G20, le relazioni commerciali bilaterali dell&apos;Italia, la finanza e il credito per l&apos;export e il supporto agli investimenti all&apos;estero. Viene incaricato, inoltre, delle politiche per l&apos;attrazione degli investimenti esteri con poteri di indirizzo sull&apos;Ice, l&apos;Agenzia pubblica per la promozione del commercio e degli investimenti.
Durante il suo mandato come vice ministro effettua 32 missioni all&apos;estero, che hanno interessato 26 Paesi: 18 missioni imprenditoriali di alto livello e 14 missioni &apos;governement to government&apos;. Accompagna, inoltre, il presidente del Consiglio Matteo Renzi nelle missioni effettuate in Mozambico, Repubblica del Congo, Angola, Turchia, Cile, Colombia, Perù e Cuba. Dal 21 marzo è Rappresentante permanente d&apos;Italia presso l&apos;Ue, incarico che ora dovrà lasciare per tornare in via Veneto.
</post>
<signature>

</signature>
<external_links>
<external_link>https://s.yimg.com/bt/api/res/1.2/BbdqW_mcZTpsFf6zmWfpqA--/YXBwaWQ9eW5ld3NfbGVnbztjaD03ODg7Y3I9MTtjdz0xNDAyO2R4PTA7ZHk9MDtmaT11bGNyb3A7aD0xMDc7cT03NTt3PTE5MA--/http://media.zenfs.com/it_IT/News/LaPresse/calenda.jpg</external_link><external_link>https://s.yimg.com/bt/api/res/1.2/PLP1NP7u3rBfkb2ciiwZ9g--/YXBwaWQ9eW5ld3NfbGVnbztoPTM1NTtpbD1wbGFuZTtxPTc1O3c9NjMw/http://media.zenfs.com/it_IT/News/LaPresse/calenda.jpg</external_link>
</external_links>
<country></country>
<main_image>https://s1.yimg.com/bt/api/res/1.2/iL0WXvYIDh1xWnwcKMTmdA--/YXBwaWQ9eW5ld3NfbGVnbztpbD1wbGFuZTtxPTc1O3c9NjAw/http://media.zenfs.com/it_IT/News/LaPresse/calenda.jpg</main_image>
</document>
