<?xml version="1.0" encoding="UTF-8"?>
<document>
<type>mainstream</type>
<forum>http://maailm.postimees.ee/rss</forum>
<forum_title>Maailm - Postimees.ee</forum_title>
<discussion_title>Prantsuse peaminister väisab Iisraeli ja Palestiina alasid</discussion_title>
<language>estonian</language>
<gmt_offset></gmt_offset>
<topic_url>http://maailm.postimees.ee/3689137/prantsuse-peaminister-vaisab-iisraeli-ja-palestiina-alasid</topic_url>
<topic_text>
Prantsuse peaminister väisab Iisraeli ja Palestiina alasid 11. mai 2016 02:31 / : 
Prantsuse peaminister Manuel Valls külastab sel kuul Iisraeli ja Palestiina alasid, et püüda taaskäivitada rahuprotsessi pärast viimase kahe aasta rängimat vägivallalainet Gaza sektoris, teatas tema kantselei teisipäeval. 
Vallsi kantselei teatel leiab visiit aset 21.-24. maini ning toimub enne, kui Prantsusmaa korraldab 30. mail 20 riigi ministrite kohtumise Iisraeli -Palestiina rahuprotsessi taaskäivitamise arutamiseks. 
Palestiinlased on Pariisi algatust tervitanud, kuid Iisraeli sõnul on rahu võimalik saavutada pigem kahe osapoole otseläbirääkimiste kui rahvusvaheliste foorumite kaudu. 
Prantsuse välisminister Marc Ayrault ütles, et Pariisi kohtumise eesmärk on valmistada ette rahvusvaheline tippkohtumine 2016. aasta teisel poolel, mis hõlmaks ka Iisraeli ja Palestiina liidreid. 
Valls kohtub Iisraeli peaministri Benjamin Netanyahuga 23. mail. Prantsuse peaminister kavatseb kohtuda ka Iisraeli presidendi Reuven Rivlini, ekspeaminister Shimon Peresi ja opositsioonijuhi Isaac Herzogiga. 
24. mail sõidab Valls Ram Allah&apos;sse, et pidada kõnelusi Palestiina valitsusjuhi Rami Hamdallah&apos;ga.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://maailm.postimees.ee/3689137/prantsuse-peaminister-vaisab-iisraeli-ja-palestiina-alasid</post_url>
<post_date>20160510</post_date>
<post_time>2331</post_time>
<username>BNS</username>
<post>
Prantsuse peaminister väisab Iisraeli ja Palestiina alasid 11. mai 2016 02:31 / : 
Prantsuse peaminister Manuel Valls külastab sel kuul Iisraeli ja Palestiina alasid, et püüda taaskäivitada rahuprotsessi pärast viimase kahe aasta rängimat vägivallalainet Gaza sektoris, teatas tema kantselei teisipäeval. 
Vallsi kantselei teatel leiab visiit aset 21.-24. maini ning toimub enne, kui Prantsusmaa korraldab 30. mail 20 riigi ministrite kohtumise Iisraeli -Palestiina rahuprotsessi taaskäivitamise arutamiseks. 
Palestiinlased on Pariisi algatust tervitanud, kuid Iisraeli sõnul on rahu võimalik saavutada pigem kahe osapoole otseläbirääkimiste kui rahvusvaheliste foorumite kaudu. 
Prantsuse välisminister Marc Ayrault ütles, et Pariisi kohtumise eesmärk on valmistada ette rahvusvaheline tippkohtumine 2016. aasta teisel poolel, mis hõlmaks ka Iisraeli ja Palestiina liidreid. 
Valls kohtub Iisraeli peaministri Benjamin Netanyahuga 23. mail. Prantsuse peaminister kavatseb kohtuda ka Iisraeli presidendi Reuven Rivlini, ekspeaminister Shimon Peresi ja opositsioonijuhi Isaac Herzogiga. 
24. mail sõidab Valls Ram Allah&apos;sse, et pidada kõnelusi Palestiina valitsusjuhi Rami Hamdallah&apos;ga.
</post>
<signature>

</signature>
<external_links>

</external_links>
<country>EE</country>
<main_image>http://f2.pmo.ee/f/2016/05/09/5360213t100h8968.jpg</main_image>
</document>
