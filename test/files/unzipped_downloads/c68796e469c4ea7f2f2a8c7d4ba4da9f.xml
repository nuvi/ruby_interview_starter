<?xml version="1.0" encoding="UTF-8"?>
<document>
<type>mainstream</type>
<forum>http://www.jonkopingsposten.se/rss</forum>
<forum_title>JP</forum_title>
<discussion_title>Hundratals vill polisanmäla</discussion_title>
<language>swedish</language>
<gmt_offset></gmt_offset>
<topic_url>http://www.jp.se/article/anmalan-redo-mot-lennart-karlsson/</topic_url>
<topic_text>
  Anmälan redo mot Lennart Karlsson 
Upprop på nätet för att hatinläggen utreds Habo Hittills har över 400 personer skrivit under en namninsamling på webben för att SD-politikern Lennart Karlsson ska utredas för uppvigling och hets mot folkgrupp. — Det är uppenbart att detta handlar om hets mot folkgrupp och uppvigling, säger initiativtagaren Sydney Ankers som har en anmälan redo.   13:53 Läs mer: Malmborg: &quot;Så gör man i krig&quot; 
Efter Jönköpings-Postens och bloggen &quot;Inte rasist men...&quot; avslöjande av Lennart Karlsson (SD) disquskonto UNObserver riskerar nu politikern åtal för hets mot folkgrupp och uppvigling. Kontot står bakom 11 000 inlägg på bland annat de främlingsfientliga sajterna Avpixlat och Exponerat. Många av inläggen är rasistiska och beskriver somalier, romer, invandrare och muslimer i nedsättande termer och andra innehåller berättelser med händelser som är krigsförbrytelser om de visar sig vara sanna. 
— Alla tänker att någon borde göra en anmälan men många tror att det är svårt, säger Sydney Ankers som har förberett en anmälan mot politikern. 
Anmälan rör uppvigling och hets mot folkgrupp och kommer att överlämnas till en åklagare med expertis på hatbrott. 
— Om man anmäler någon för något som är rimligt är det större chans att personen blir fälld. Det är uppenbart att detta handlar om hets mot folkgrupp och uppvigling, säger Sydney Ankers. Läs mer: SD-toppen avbryter sin time out 
Hon syftar på att olika folkgrupper beskrivs nedsättande och med detaljerande våldsskildringar i inläggen. Sydney Ankers menar också att kommentarerna har ett tydligt syfte att uppvigla etniska svenskar och åsiktsfränder till att kränka och begå våldshandlingar mot muslimer, romer och somalier. 
— Det är inte tillåtet att skriva så här, det finns lagar som reglerar vad man får säga till varandra, säger Sydney Ankers. 
Sedan namninsamlingen drog igång i fredags har över 400 personer skrivit under. Sydney Ankers hoppas att få åtminstone 1 000 namnunderskrifter innan hon lämnar in anmälan till åklagare. 
— Det är inte bara jag som reagerat på detta och genom namninsamlingen vill jag visa att allmänheten står bakom anmälan, säger hon. 
Sydney Ankers har varit engagerad i samhällsfrågor sedan tonåren, nu senast har hon haft ett företag i musikbranschen där hon bland annat drivit jämställdhetsfrågor. Under 90-talet var hon med i Vänsterpartiet och hon har gått med i partiet igen med sikte på en valbar plats till 2018, Sydney Ankers betonar dock att anmälan görs i egenskap av privatperson. 
Jönköpings-Posten har sökt Lennart Karlsson för en kommentar. 
Följ JP på Facebook: Klicka här. Johan Nordenström
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.jp.se/article/anmalan-redo-mot-lennart-karlsson/</post_url>
<post_date>20160510</post_date>
<post_time>1556</post_time>
<username></username>
<post>
  Anmälan redo mot Lennart Karlsson 
Upprop på nätet för att hatinläggen utreds Habo Hittills har över 400 personer skrivit under en namninsamling på webben för att SD-politikern Lennart Karlsson ska utredas för uppvigling och hets mot folkgrupp. — Det är uppenbart att detta handlar om hets mot folkgrupp och uppvigling, säger initiativtagaren Sydney Ankers som har en anmälan redo.   13:53 Läs mer: Malmborg: &quot;Så gör man i krig&quot; 
Efter Jönköpings-Postens och bloggen &quot;Inte rasist men...&quot; avslöjande av Lennart Karlsson (SD) disquskonto UNObserver riskerar nu politikern åtal för hets mot folkgrupp och uppvigling. Kontot står bakom 11 000 inlägg på bland annat de främlingsfientliga sajterna Avpixlat och Exponerat. Många av inläggen är rasistiska och beskriver somalier, romer, invandrare och muslimer i nedsättande termer och andra innehåller berättelser med händelser som är krigsförbrytelser om de visar sig vara sanna. 
— Alla tänker att någon borde göra en anmälan men många tror att det är svårt, säger Sydney Ankers som har förberett en anmälan mot politikern. 
Anmälan rör uppvigling och hets mot folkgrupp och kommer att överlämnas till en åklagare med expertis på hatbrott. 
— Om man anmäler någon för något som är rimligt är det större chans att personen blir fälld. Det är uppenbart att detta handlar om hets mot folkgrupp och uppvigling, säger Sydney Ankers. Läs mer: SD-toppen avbryter sin time out 
Hon syftar på att olika folkgrupper beskrivs nedsättande och med detaljerande våldsskildringar i inläggen. Sydney Ankers menar också att kommentarerna har ett tydligt syfte att uppvigla etniska svenskar och åsiktsfränder till att kränka och begå våldshandlingar mot muslimer, romer och somalier. 
— Det är inte tillåtet att skriva så här, det finns lagar som reglerar vad man får säga till varandra, säger Sydney Ankers. 
Sedan namninsamlingen drog igång i fredags har över 400 personer skrivit under. Sydney Ankers hoppas att få åtminstone 1 000 namnunderskrifter innan hon lämnar in anmälan till åklagare. 
— Det är inte bara jag som reagerat på detta och genom namninsamlingen vill jag visa att allmänheten står bakom anmälan, säger hon. 
Sydney Ankers har varit engagerad i samhällsfrågor sedan tonåren, nu senast har hon haft ett företag i musikbranschen där hon bland annat drivit jämställdhetsfrågor. Under 90-talet var hon med i Vänsterpartiet och hon har gått med i partiet igen med sikte på en valbar plats till 2018, Sydney Ankers betonar dock att anmälan görs i egenskap av privatperson. 
Jönköpings-Posten har sökt Lennart Karlsson för en kommentar. 
Följ JP på Facebook: Klicka här. Johan Nordenström
</post>
<signature>

</signature>
<external_links>

</external_links>
<country>SE</country>
<main_image>http://imengine.hall.infomaker.io/imengine/image.php?uuid=c3f52edd-c73e-436a-8ed5-05679076ec90&amp;amp;type=preview&amp;amp;source=false&amp;amp;function=hardcrop&amp;amp;width=1200&amp;amp;height=800&amp;amp;q=80</main_image>
</document>
