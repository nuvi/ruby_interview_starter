<?xml version="1.0" encoding="UTF-8"?>
<document>
<type>mainstream</type>
<forum>http://plusinfo.mk/rss/makedonija</forum>
<forum_title>Вести од рубриката: Македонија</forum_title>
<discussion_title>Препораката за членство во ЕУ веќе изгубена?</discussion_title>
<language>macedonian</language>
<gmt_offset></gmt_offset>
<topic_url>http://plusinfo.mk/vest/67748/preporakata-za-clenstvo-vo-eu-vekje-izgubena</topic_url>
<topic_text>
Препораката за членство во ЕУ веќе изгубена? Објавено во 15:09 25 април 2016 | Tweet 
Препораката за членство во ЕУ земјава веќе ја има изгубено, само прашање е кога тоа ќе биде соопштено, брифираат дипломатски извори. Ова е една од санкциите што ќе ја погодат земјава, а што индиректно ги најавува ЕУ преку неофицијални изјави дадени за странски медиуми. Официјално пак е молк, ниту од делагацијата на ЕУ во Скопје ниту од амбасадата на САД не даваат никаков одговори на прашањата поврзани со евентуалните санкции за земјава, како последица на непочитувањето на Договорот од Пржино. 
Покрај губење на препораката , голем дел од политичарите ќе бидат на црни листи, а граѓаните ќе се соочат со укинување на визната либерализација и големи проблеми поради финансискиот колапс на земјава. 
Aндреја Стојковски од Македонскиот центар за европско образование вели дека можеби повлекувањето на препораката би можела да се случи со објавувањето на извештајот во октомври, или пак со некаков полугодишен извештај на Советот на Европа, но она што може многу скоро да се очекува се директни мерки врз политички личности од земјава. Со мерките ќе бидат засегнати и граѓаните во земјава, односно тие ќе ги почувствуваат санкциите најмногу во делот на визната либерализација, како и сериозните проблеми од финансискиот колапс на државата. 
- За да се избегнат овие црни сценарија постојат два чекора, што се многу лесни. Првото е претседателот Иванов да ја повлече аболицијата, не му треба да бара правна основа. Втората работа е повторно да биде свикано Собранието и да ја укине одлуката за самораспуштање - вели Стојковски. 
Во заедничката изјава на еврокомесарот Јоханес Хан и тројцата европратеници вклучени во преговорите стои дека во недостиг на натамошен напредок се принудени да размислуваат на натамошни чекори за исполнување на барањата кои беа поставени од Советот на ЕУ, Европската комисија и Европскиот парламент. 
Но, кои се натамошните чекори засега не откриваат. 
- Има многу прашања за оваа тема, кога ќе имаме подетални информации ќе информираме – велат од ЕУ. 
Сличен е одговорот и од амбасадата на САД. И таму се свесни за големиот јавен интерес за најавените санкции, но немаат што да кажат на оваа тема. 
Професорот Денко Малески вели дека меѓународната заедница се уште испраќа предупредувања. 
- Ова што протекува сигурно е дел од некакви подготовки, но исто така мисам дека се обидуваат со закани да предизвикаат промени на домашната политичка сцена. Проблемот кај нас е што ние сме како ровко јајце што ако многу не стегнат ќе се направи беља. Ние не сме држава што може да издржи големи притисоци – вели Малески. 
Сериозни економски санкции ќе имаат големи последици по населението. 
- Ние сме и последниот мултиетнички проект на Балканот, а притисоците од надвор може да се прелијат на мултиетничките односи и да ја дестабилизираат државата. Многу сум загрижен зошто во меѓународните односи народите плаќаат за поведението на политичарите. Одговорноста може да се индивидуализира, како што беше случајот со Југославија и Руанда, но меѓународните трибунали делуваат отпосле - вели Малески. 
Ставањето на црни листи на одредени политичари, додава тој, ја онеспособува државата да комуницира со меѓународната заедница, и тоа се одразува на безбедноста и благосостојбата на народот. 
Во политичките кругови се шпекулира дека е можно претседателот на државата Ѓорге Иванов да си поднесе оставка за да ја забетонира аболицијата како и изборите на 5 јуни. Со тоа изборот на новиот претседателот би бил во ист ден со парламентарните избори. Од канцеларијата на Иванов ниту ги демантираат, ниту ги потврдуваат овие шпекулации.  
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://plusinfo.mk/vest/67748/preporakata-za-clenstvo-vo-eu-vekje-izgubena</post_url>
<post_date>20160425</post_date>
<post_time>1509</post_time>
<username></username>
<post>
Препораката за членство во ЕУ веќе изгубена? Објавено во 15:09 25 април 2016 | Tweet 
Препораката за членство во ЕУ земјава веќе ја има изгубено, само прашање е кога тоа ќе биде соопштено, брифираат дипломатски извори. Ова е една од санкциите што ќе ја погодат земјава, а што индиректно ги најавува ЕУ преку неофицијални изјави дадени за странски медиуми. Официјално пак е молк, ниту од делагацијата на ЕУ во Скопје ниту од амбасадата на САД не даваат никаков одговори на прашањата поврзани со евентуалните санкции за земјава, како последица на непочитувањето на Договорот од Пржино. 
Покрај губење на препораката , голем дел од политичарите ќе бидат на црни листи, а граѓаните ќе се соочат со укинување на визната либерализација и големи проблеми поради финансискиот колапс на земјава. 
Aндреја Стојковски од Македонскиот центар за европско образование вели дека можеби повлекувањето на препораката би можела да се случи со објавувањето на извештајот во октомври, или пак со некаков полугодишен извештај на Советот на Европа, но она што може многу скоро да се очекува се директни мерки врз политички личности од земјава. Со мерките ќе бидат засегнати и граѓаните во земјава, односно тие ќе ги почувствуваат санкциите најмногу во делот на визната либерализација, како и сериозните проблеми од финансискиот колапс на државата. 
- За да се избегнат овие црни сценарија постојат два чекора, што се многу лесни. Првото е претседателот Иванов да ја повлече аболицијата, не му треба да бара правна основа. Втората работа е повторно да биде свикано Собранието и да ја укине одлуката за самораспуштање - вели Стојковски. 
Во заедничката изјава на еврокомесарот Јоханес Хан и тројцата европратеници вклучени во преговорите стои дека во недостиг на натамошен напредок се принудени да размислуваат на натамошни чекори за исполнување на барањата кои беа поставени од Советот на ЕУ, Европската комисија и Европскиот парламент. 
Но, кои се натамошните чекори засега не откриваат. 
- Има многу прашања за оваа тема, кога ќе имаме подетални информации ќе информираме – велат од ЕУ. 
Сличен е одговорот и од амбасадата на САД. И таму се свесни за големиот јавен интерес за најавените санкции, но немаат што да кажат на оваа тема. 
Професорот Денко Малески вели дека меѓународната заедница се уште испраќа предупредувања. 
- Ова што протекува сигурно е дел од некакви подготовки, но исто така мисам дека се обидуваат со закани да предизвикаат промени на домашната политичка сцена. Проблемот кај нас е што ние сме како ровко јајце што ако многу не стегнат ќе се направи беља. Ние не сме држава што може да издржи големи притисоци – вели Малески. 
Сериозни економски санкции ќе имаат големи последици по населението. 
- Ние сме и последниот мултиетнички проект на Балканот, а притисоците од надвор може да се прелијат на мултиетничките односи и да ја дестабилизираат државата. Многу сум загрижен зошто во меѓународните односи народите плаќаат за поведението на политичарите. Одговорноста може да се индивидуализира, како што беше случајот со Југославија и Руанда, но меѓународните трибунали делуваат отпосле - вели Малески. 
Ставањето на црни листи на одредени политичари, додава тој, ја онеспособува државата да комуницира со меѓународната заедница, и тоа се одразува на безбедноста и благосостојбата на народот. 
Во политичките кругови се шпекулира дека е можно претседателот на државата Ѓорге Иванов да си поднесе оставка за да ја забетонира аболицијата како и изборите на 5 јуни. Со тоа изборот на новиот претседателот би бил во ист ден со парламентарните избори. Од канцеларијата на Иванов ниту ги демантираат, ниту ги потврдуваат овие шпекулации.  
</post>
<signature>

</signature>
<external_links>

</external_links>
<country>MK</country>
<main_image>http://plusinfo.mk/Upload/Images/eu(33).jpg</main_image>
</document>
